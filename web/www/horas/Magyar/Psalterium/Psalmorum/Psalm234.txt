(Quicumque Kantikum * Atanáz-féle hitvallás)
Aki Üdvözülni akar, * mindenekelőtt szükséges, hogy a katolikus hitet tartsa;
Melyet Ha valaki épen és felbonthatatlanul nem tart, * kétségkívül örökre elvész.
Ez Pedig a katolikus hit: * hogy tiszteljünk egy Istent a Szent Háromságban és Szent Háromságot az egyességben;
Sem A személyeket egybe nem elegyítvén, * sem a természetet el nem választván.
Mert Más az Atyának személye, más a Fiúé, * más a Szentléleké;
De Az Atyának és Fiúnak és Szentléleknek egy az istensége, * egyenlő a dicsősége, egyenlőképpen örökkévaló a felsége.
Amilyen Az Atya, olyan a Fiú, * olyan a Szentlélek.
Nem-teremtett Az Atya, nem-teremtett a Fiú, * nem-teremtett a Szentlélek.
Mérhetetlen Az Atya, mérhetetlen a Fiú, * mérhetetlen a Szentlélek.
Örökkévaló Az Atya, örökkévaló a Fiú, * örökkévaló a Szentlélek;
És Mindazonáltal nem három örökkévaló, * hanem egy örökkévaló;
Miképpen Nem három nem-teremtett, sem három mérhetetlen, * hanem egy nem-teremtett és egy mérhetetlen.
Hasonlóképpen: Mindenható az Atya, mindenható a Fiú, * mindenható a Szentlélek;
És Mindazonáltal: nem hárman a mindenhatók, * hanem egy a mindenható.
Azonképpen: Isten az Atya, Isten a Fiú, * Isten a Szentlélek;
És Mindazonáltal: nem hárman istenek, * hanem egy az Isten.
Azonképpen: Úr az Atya, Úr a Fiú, * Úr a Szentlélek;
És Mindazonáltal: nem három úr, * hanem egy Úr;
Mert Miképpen a keresztényi igazság kényszerít, hogy külön mindenik személyt Istennek és Úrnak valljuk, * úgy a katolikus isteni tudomány tiltja, hogy három istent vagy három urat mondjunk.
Az Atya senkitől sem alkottatott, * sem teremtetett, sem született.
A Fiú csak az Atyától vagyon: * nem alkottatott, sem teremtetett, hanem született.
A Szentlélek az Atyától és a Fiútól vagyon: * nem alkottatott, sem teremtetett, sem született, hanem származott.
Egy Azért az Atya, és nem hárman vannak atyák, egy a Fiú, nem hárman vannak Fiúk, * egy a Szentlélek, nem hárman vannak a lelkek;
És Ebben a Szent Háromságban semmi sincs elébb vagy utóbb, sem nagyobb és kisebb, * hanem a három személy egyenlőképpen örökkévaló és egymáshoz képest egyenlő.
Úgy, Hogy amint előbb mondtuk: * mindenikben az egység a háromságban, és a háromság az egységben tisztelendő legyen.
Aki Azért üdvözülni akar, * ilyen értelemben gondolkodjék a Szentháromságról;
De Szükséges az örök üdvösséghez az is, * hogy igaz hittel higgyen Urunk, Jézus Krisztus megtestesüléséről is.
Ez Azért az igaz hit: hogy higgyük és valljuk, * hogy a mi Urunk, Jézus Krisztus Istennek Fia, Isten és ember.
Isten: Időnek előtte, az Atyának lényegi valójából született, * és ember: az anyának valójából időben született.
Tökéletes Isten, tökéletes ember: * értelmes lélekből és emberi testből áll.
Egyenlő Az Atyával istensége szerint, * kisebb az Atyánál embersége szerint;
Noha Isten és ember, * mindazonáltal nem kettő, hanem csak egy a Krisztus.
Egy Pedig: nem az istenségnek testté változásával, * hanem az emberi természetnek Istenhez való felvételével.
Egy Nem a természeteknek egybeelegyítése által, * hanem az egy személyben való egysége által.
Mert Miképpen az értelemmel bíró lélek és test egy ember, * úgy az Isten és ember: egy Krisztus.
Ő Üdvösségünkért szenvedett, poklokra szállott, * harmadnapra halottaiból feltámadott.
Felment A mennyekbe, ül a mindenható Atyaistennek jobbján, * onnan leszen eljövendő ítélni eleveneket és holtakat;
Kinek Eljövetelére minden embernek fel kell kelni testükkel együtt, * és számot kell adni tulajdon cselekedeteikről;
És Akik jót cselekedtek, örök életre mennek, * akik pedig gonoszt, örök tűzre.
Ez A katolikus hit, * melyet ha valaki híven és állhatatosan nem hisz, üdvösségre nem juthat.
