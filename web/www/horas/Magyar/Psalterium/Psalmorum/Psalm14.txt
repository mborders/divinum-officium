14:1 Uram, ki fog lakni a te hajlékodban? * Vagy ki fog nyugodni szent hegyeden?
14:2 Ki szennyfolt nélkül jár, * és igazságot cselekszik;
14:3a Ki igazat szól szívében, * ki nem cselekszik álnokságot nyelvével;
14:3b És felebarátjának rosszat nem teszen, * és gyalázást nem veszen be felebarátai ellen;
14:4a Ki előtt semmivé lett a gonosztevő, * de ki az istenfélőket dicsőíti;
14:4b Ki felebarátjának esküszik, és nem csalja meg; * (5a) ki pénzét uzsorára nem adja, és ajándékot az ártatlan ellen nem fogad el;
14:5b Ki ezeket cselekszi, * nem ingattatik meg mindörökké.
