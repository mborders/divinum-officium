145:2a Dicsérd, én lelkem, az Urat, † dicsérem az Urat életemben, * dicséretet mondok az én Istenemnek, valamíg leszek.
145:2b Ne bízzatok a fejedelmekben, * (3) az emberek fiaiban, kik nem segíthetnek.
145:4 Kimegyen lelkük, és visszatérnek földjükbe; * azon a napon elvész minden gondolatuk.
145:5 Boldog, akinek segítője Jákob Istene, † és reménysége az ő Urában, Istenében van, * (6) ki az eget és a földet teremtette, a tengert és mindazt, mi azokban vagyon;
145:7a Ki az igazmondást örökké megtartja, † ítéletet tesz a méltatlanul szenvedőknek, * eledelt ad az éhezőknek.
145:7b Az Úr föloldja a foglyokat, * (8a) az Úr megvilágosítja a vakokat,
145:8b Az Úr fölemeli a leverteket, * az Úr szereti az igazakat.
145:9 Az Úr megőrzi a jövevényeket, † az árvát és az özvegyet fölfogja, * és a bűnösök utait elveszíti.
145:10 Az Úr országol mindörökké, a te Istened, Sion, * nemzedékről nemzedékre.
