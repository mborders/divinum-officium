[Lectio2]
!1 Sam 19:4-6
4 Gionata dunque parlò a Saul suo padre in favor di David, e gli disse: Non far male, o re, a David tuo servo, perché egli non t'ha fatto nessun male, e le sue azioni ti sono state molto utili. 
5 Anzi egli espose a repentaglio la propria vita abbattendo il Filisteo, e il Signore ha dato per suo mezzo una grande vittoria a tutto Israele. Tu l'hai visto e te ne sei rallegrato; perché dunque peccare contro un sangue innocente, uccidendo David, che non ha colpa alcuna? 
6 Udito ciò Saul si placò alle parole di Gionata e giurò: Viva il Signore, egli non morrà.

[Lectio3]
!1 Sam 19:8-10
8 Cominciata poi di nuovo la guerra, David andò a combattere contro i Filistei, e inflisse loro una grande sconfitta, e fuggirono davanti a lui. 
9 Ma lo spirito maligno, permettendolo il Signore, entrò ancora in Saul. Ed egli se ne stava seduto in casa sua con in mano una lancia; e David suonava l'arpa di sua mano. 
10 Saul allora tentò di conficcar David alla parete colla lancia, ma David schivò il corpo di Saul; e la lancia, senza fargli male, andò a percuotere la parete. E David se ne fuggì, e fu salvo quella notte.
