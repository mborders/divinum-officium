5:2 Porgi orecchio, o Signore, * alle mie parole, intendi le mie grida.
5:3 Ascolta la voce della mia orazione, * o mio Re e mio Dio.
5:4 Poiché a te volgerò la mia preghiera, * o Signore, al mattino ascolterai la mia voce.
5:5 Al mattino mi porrò dinanzi a te, e vedrò: * Poiché tu non sei un Dio che ami l'iniquità.
5:6 Né il malvagio abiterà presso di te: * né gli ingiusti reggeranno dinanzi ai tuoi occhi.
5:7a Tu odii tutti coloro che operano l'iniquità: * tu disperderai tutti coloro che proferiscono menzogne.
5:7b L'uomo sanguinario e fraudolento lo abbominerà il Signore. * (8a) Ma io nella grandezza della tua misericordia,
5:8b Entrerò nella tua casa, * mi prostrerò nel tuo santo tempio nel tuo timore.
5:9 Signore, guidami nella tua giustizia: * a causa dei miei nemici fa diritta dinanzi a te la mia via.
5:10 Perché non c'è verità nella loro bocca; * il loro cuore è pravo [perverso].
5:11a La loro gola è un sepolcro aperto, † con le loro lingue tessevano inganni: * giudicali, o Dio.
5:11b Siano delusi nei loro disegni, † scacciali per tante loro empietà, * perché essi ti hanno irritato, o Signore.
5:12a Ma si rallegrino quanti sperano in te, * esulteranno in eterno e tu abiterai in essi.
5:12b E si glorieranno in te quanti amano il tuo nome, * (13a) perché tu benedirai il giusto.
5:13b O Signore, della tua benevolenza come di uno scudo * ci hai recinto.
