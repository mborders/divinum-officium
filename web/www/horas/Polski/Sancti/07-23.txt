[Rank]
Św. Apolinarego Biskupa i Męczennika;;Duplex;;3;;vide C2

[Oratio]
Boże, nagrodo dusz wiernych, któryś dzień ten uświęcił męczeństwem świętego Apolinarego, racz sprawić, byśmy słudzy Twoi, obchodząc jego pamiątkę, za modlitwami jego przebaczenie otrzymali.
$Per Dominum

[Lectio7]
Czytanie Ewangelii świętej według św. Łukasza
!Łk 22:24-30
W owym czasie: Wszczął się też spór między nimi, który by z nich zdawał się być większym. I tak dalej.
_
Homilia świętego Ambrożego Biskupa
!Księga 10, do rozdz. 22. Ewangelii wg św. Łukasza, przy początku
Królestwo Boże nie jest z tego świata. Nie wyraża więc równości człowieka z Bogiem, lecz podobieństwo. Sam bowiem tylko Chrystus jest pełnym obrazem Boga, ze względu na wyrażoną w sobie jedność Ojcowskiej jasności. Sprawiedliwy zaś człowiek jest na podobieństwo Boże, jeśli przez naśladowanie życia Bożego ocenia ten świat poznaniem Bożym, rozkosze ziemskie odkłada na rzecz przyjmowania Słowa, którym w życiu się karmimy: stąd i Ciało Chrystusa spożywamy, abyśmy życia wiecznego mogli stać się uczestnikami.

[Lectio8]
Bo nie pokarm i napój daje się nam w nagrodę i jako wyraz uznania, lecz łączność w łasce niebiańskiej i życiu. Ani też dwanaście tronów nie jest jakimś miejscem zasiadania, lecz ponieważ według podobieństwa Boskiego osądza Chrystus myśli serc, nie zaś bieg zdarzeń, i wynagradza męstwo, a potępia beztroskę; tak i Apostołowie na sąd duchowy szykowani są wynagradzaniem wiary i potępieniem przewrotności, mężnie błąd odpierając i odważnie ścigając świętokradztwa.

[Lectio9]
Nawracajmy się zatem i strzeżmy, by dla kogoś z nas wywyższenie nie stało się zgubne. Jeśli bowiem Apostołowie rywalizują, to nie zasługują na usprawiedliwienie, ale na ostrzeżenie. Jeśli i Piotr musiał się nawracać, choć pierwszy za Panem podążył, to kto może powiedzieć, że nie potrzebuje nawrócenia? Strzeż się zatem zaszczytów, strzeż się świata. Temu bowiem nakazano umacniać swych braci, który rzekł: wszystko pozostawiliśmy i poszliśmy za Tobą.
