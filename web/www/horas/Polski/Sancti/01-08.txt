[Rank]
Trzeci dzień Oktawy Objawienia;;Semiduplex;;2;;ex Sancti/01-06

[Rank] (rubrica 196 aut rubrica 1955)
Ósmy dzień stycznia;;Feria;;1.2;;vide Sancti/01-06

[Ant 2]
Trzy są dary, * które ofiarowali Mędrcy Panu, złoto, kadzidło i mirra, Synowi Bożemu, Królowi wielkiemu, alleluja.

[Ant 3]
Jako światłość ze światłości * ukazałeś się, Chryste, któremu Mędrcy dary ofiarowali, alleluja, alleluja, alleluja.

[Lectio7]
Czytanie Ewangelii świętej według św. Mateusza
!Mt 2:1-12
Gdy się narodził Jezus w Betlejem Judzkim za dni króla Heroda: oto przybyli Mędrcy ze Wschodu do Jerozolimy mówiąc: „Gdzie jest on Król żydowski, który się narodził?” I tak dalej. 
_
Homilia świętego Grzegorza, Papieża
!Homilia 10. na Ewangelię
Mędrcy zaś przynoszą złoto, kadzidło i mirrę. Złoto wszak przystoi Królowi; kadzidło składało się na ofiarę Bogu; mirrą zaś zabezpieczane są ciała zmarłych. Mędrcy więc Tego, któremu oddają pokłon, zarazem też przepowiadają przez mistyczne dary: przez złoto jako Króla, przez kadzidło jako Boga, przez mirrę jako śmiertelnęgo. Nie brak przecie heretyków, którzy wierzą, że jest On Bogiem — lecz w żaden sposób nie wierzą, że On powszechnie króluje. Ci zaprawdę ofiarowują Mu kadzidło, lecz zarazem nie chcą ofiarować złota.  Nie brak też takich, którzy uważają Go za Króla, lecz przeczą temu, że jest On Bogiem. Ci wyraźnie ofiarowują Mu złoto, lecz nie chcą ofiarować kadzidła. 

[Lectio8]
Nie brak też takich, którzy wyznają Go jako Boga i Króla, lecz przeczą temu, że przyjął On śmiertelne ciało. Ci naturalnie ofiarowują Mu złoto i kadzidło, lecz nie chcą ofiarować mirry przyjętej przez Niego śmiertelności. My przeto ofiarujmy Narodzonemu Panu złoto byśmy wyznawali, że On powszechnie króluje; ofiarujmy kadzidło byśmy wierzyli, że On, który pojawił się w czasie, jako Bóg istnieje przed wszelkim czasem; ofiarujmy mirrę — byśmy wierzyli, że Ten, o którym wierzymy, że w Swoim Bóstwie jest niecierpiętliwy, w naszym ciele stał się także śmiertelny. 

[Lectio9]
Jednakże złoto, kadzidło i mirra mogą być także rozumiane inaczej. Przez złoto bowiem oznaczona jest mądrość, wedle świadectwa Salomona, który stwierdza: „Skarb pożądany spoczywa w ustach mądrego” (Prz 21, 20). Przez kadzidło, zaś które zapala się Bogu, wyrażona jest moc modlitwy, wedle świadectwa Psalmisty, który mówi: „Niech modlitwa moja wstępuje Jak kadzenie przed oblicze Twoje” (Ps 140, 2). Przez mirrę z kolei dana jest figura uśmiercenia naszego ciała — stąd Święty Kościół mówi o swoich robotnikach, walczących aż po śmierć za Boga: „Ręce moje kapały mirrą” (Pnp 5, 5). 
