[Rank]
Drugi dzień Oktawy Objawienia;;Semiduplex;;2;;ex Sancti/01-06

[Rank] (rubrica 196 aut rubrica 1955)
Siódmy dzień stycznia;;Feria;;1.2;;vide Sancti/01-06

[Ant 2]
Ze Wschodu * przybyli trzej Mędrcy do Betlejem, oddać pokłon Panu: a otworzywszy skarby swoje, cenne dary ofiarowali: złoto, jako Królowi wielkiemu; kadzidło, jako Bogu prawdziwemu; mirrę, na pogrzeb Jego, alleluja.

[Ant 3]
Mędrcy, ujrzawszy gwiazdę, * uradowali się radością bardzo wielką: i wszedłszy w dom, ofiarowali Panu złoto, kadzidło i mirrę, alleluja.

[Lectio7]
Czytanie Ewangelii świętej według św. Mateusza
!Mt 2:1-12
Gdy się narodził Jezus w Betlejem Judzkim za dni króla Heroda: oto przybyli Mędrcy ze Wschodu do Jerozolimy mówiąc: „Gdzie jest on Król żydowski, który się narodził?” I tak dalej. 
_
Homilia świętego Grzegorza, Papieża
!Homilia 10. na Ewangelię
Lecz skoro narodzenie Króla Naszego stało się wiadome, Herod zwraca się ku wymyślnym opowieściom, by nie zostać pozbawionym ziemskiego królestwa. Domaga się, by dano mu znać, gdzie będzie znalezione Dzieciątko: obłudnie udaje, że chce Mu się pokłonić, by Je zgładzić /jakby mógł Go odnaleźć!/. Lecz czymże jest złość ludzka przeciw planom Boga? Napisano wszak: „Nie ma mądrości, nie ma roztropności, nie ma rady przeciw Panu” (Prz 21, 30). Bo mędrców doprowadza do celu owa gwiazda, co się ukazała : trafiają do Narodzonego Króla, przynoszą dary i we śnie otrzymują napomnienie, że nie powinni wracać do Heroda. I staje się tak, że Herod nie może odnaleźć Jezusa, którego poszukuje. Kogóż oznacza osoba Heroda jeśli nie obłudników, którzy szukając nieprawdziwie, nigdy nie zasługują na to, by odnaleźć Pana?

[Lectio8]
Przy tym jednak trzeba wiedzieć, że heretycy pryscylianie uważają, że każdy człowiek rodzi się pod pewnymi konstelacjami gwiazd; a by wesprzeć swój błąd, wykorzystują to, że gdy Pan ukazał się w ciele, wzeszła nowa gwiazda — uważają, że ta właśnie gwiazda, która się ukazała, była Jego przeznaczeniem. Lecz jeśli zważymy słowa Ewangelii, których użyto, by mówić o owej gwieździe — „aż przyszedłszy stanęła nad miejscem, gdzie było Dziecię” — skoro nie Dzieciątko biegło do gwiazdy, lecz gwiazda do Niego, to, jeśliby wolno było tak to nazwać, nie gwiazda była przeznaczeniem Dziecięcia, lecz przeznaczeniem gwiazdy było to Dziecię, które się ukazało.

[Lectio9]
Niech jednak w sercach wiernych nie postanie myśl, żeby mówić, że coś Jest przeznaczeniem. Życiem wszak ludzi rządzi tylko Ten, który je stworzył — Stwórca. I zaiste, nie człowiek jest stworzony dla gwiazd, lecz gwiazdy dla człowieka. A jeśli nazywa się gwiazdę przeznaczeniem człowieka, to twierdzi się, że człowiek jest zależny co do samej swojej działalności. Jest pewne, że skoro Jakub wychodząc z łona trzymał ręką piętę wcześniej urodzonego brata (Rdz 25, 25), to ten wcześniejszy w żaden sposób nie mógł się w pełni urodzić, póki nie wyłonił się i ten późniejszy — podczas jednak gdy matka zrodziła obu w tym samym czasie i w tej samej chwili, niejednaka okazała się jakość życia obydwu.
