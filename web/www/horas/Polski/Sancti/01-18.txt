[Rank]
Katedry Św. Piotra;;Duplex majus;;4;;ex C4

[Lectio4]
Kazanie świętgo Leona, Papieża
!Kazanie 1 na uroczysotść św. Apostołów Piotra i Pawła, przed połową
Gdy bowiem dwunastu Apostołów, po otrzymaniu od Ducha świętego daru mówienia wszystkiemi językami, podzieliło się światem w celu głoszenia Ewangelji, św. Piotr przeznaczony został do objęcia stolicy cesarstwa rzymskiego, aby światło prawdy, objawione dla zbawienia wszystkich narodów, mogło skutecznie od samej głowy promieniować na cały świat. A z któregoż narodu wówczas nie było ludzi w Rzymie? Któryż gdziekolwiek naród nie wiedział, co znaczy Rzym?

[Lectio5]
Tu trzeba było zbijać opinje filozoficzne, tu trzeba było zwalczać próżności ziemskiej mądrości, tu kruszyć kult demonów, tu burzyć bezbożność wszystkich świętokradztw, bo tu zgromadził skrzętny zabobon wszystko, co gdziekolwiek zdołały wymyśleć jakiekolwiek błędy. Do tego tedy miasta, Ty św. Piotrze Apostole, nie bałeś się przybyć, i w towarzystwie uczestnika Twojej chwały, św. Pawła apostoła, zajętego dotychczas sprawami innych kościołów, wkroczyłeś do owego lasu, pełnego pomrukujących zwierząt, wszedłeś na głęboki ocean z większą pewnością niż wtedy, kiedy po morzu chodziłeś.

[Lectio6]
Wychowałeś już narody z obrzezania, które przyjęły wiarę; już założyłeś kościół w Antiochji, gdzie najpierw zrodziła się godność imienia chrześcijańskiego, już prawami ewangelicznego przepowiadania napoiłeś Pont, Galację, Kapadocję, Azję i Bitynję; i nie wątpiąc w powodzenie swego dzieła, zdając sobie sprawę z swego wieku poniosłeś znak krzyża Chrystusowego w mury rzymskie, dokąd z Bożego przeznaczenia wyprzedzał Cię honor władzy i chwała męczeństwa.
