[Rank]
Dzień czwarty w Oktawie Narodzenia Najświętszej Panny Marji;;Semiduplex;;2;;ex Sancti/09-08

[Lectio4]
Homilia świętego Bernarda, Opata
!Kazanie o 12 rozdziale Apokalipsy, przed połowie
Nową rzecz uczynił Pan na ziemi że niewiasta ogarnęła męża a nie inszego o którym rzeczono. Oto mąż Wschód imię jego. Nową także ucznił Pan na niebie że białogłowa odziana słońcem pokazała się. Na ostatek i ukoronowała go i od niego ukoronowana jest. Wynijdźcie córki syjońskie a oglądajcie króla Salomona w koronie którą ukoronowała go matka jego. Ale o tym inszego czasu. Tymczasem raczej wynijdźcie a obaczcie królową w koronie którą ją ukoronował Syn jej, na głowie jej koroną gwiazd dwanaście.

[Lectio5]
Godna zaprawdę głowa aby ją gwiazdy zdobiły, która nad gwiazdy jaśnie pobłyskując raczej ozdobę gwiazdom daje niźli od nich bierze. Czemuż jej gwiazdy koronować nie mają, którą słońce przybiera? Jako dni wiosenne otaczały ją kwiatki wiosenne i lilje padolne. Już zaiste lewa ręka Oblubieńca pod głową jej i już prawica jego obłapia ją. Któżby oszacował one kamienie drogie? Ktoby mianował gwiazdy z których królewska korona Maryjej zrobiona jest?

[Lectio6]
Cóż tedy niebieskiego w Narodzeniu Maryjej świeci? To że z królów poszła, że z nasienia Abrahamowego, że zacna z pokolenia Dawidowego. Jeśli to mało być rozumiesz przydaj że rodzeniu Boskiemu dla osobliwego przywileju świętobliwości od Boga jest naznaczona. że dawno przedtym ojcom świętym z nieba obiecana, że cudy tajemnic pełnymi przeznaczona, że proroctwy opowiedziana. Ta rózga kapłańska bez korzenia zakwitnąwszy, to runo Gedeonowe na placu suchym zmoczone, ta w Ezechielowym widzeniu bramę wschodnią która nikomu otwarta nie była, wyrażała.

[Lectio7]
Czytanie Ewangelii świętej według Mateusza
!Mt 1:1-16
Księga rodowodu Jezusa Chrystusa, syna Dawidowego, syna Abrahamowego. Abraham zrodził Izaaka. A Izaak zrodził Jakuba. I tak dalej.
_
Homilia świętego Hilarego, Biskupa
!Komentarz do Ewangelii wg św. Mateusza
Postępek który w porządku królewskiego następowania Mateusz opisał i on drugi który Łukasz w porządku kapłańskim wyliczył, obadwa pokolenie oboje Panu przyznawają i rodzaju prawego stopień kładą, bo kapłańskie i królewskie pokolenia wspołeczność przez Dawida za małżeństwem zaciągniona począwszy od Salatiela aż do Zorobabela potwierdza się. I tak gdy Mateusz ojczysty z Judy idąc rachuje, a Łukasz od Natana rodzaj wzięty z pokolenia Lewi pokazuje ze swych stron, obadwa Panu naszemu Jezusowi Chrystusowi, który wieczny Król i Kapłan jest urodzeniem cielesnym, oboje zacność rodzaju wywiedli.

[Lectio8]
A iż raczej Josephów niż Maryjej ród liczą nic na tym. Toż bowiem całego pokolenia i jedno spowinowacenie jest. Dali też przykład Mateusz i Łukasz, ojce społem mianując nie tak rodzajem jako familją. Iż od jednego pokolenia zaczęta jednego początku i następowania familja zawiera się. Gdy bowiem syna Abrahamowego ukazać trzeba tak Mateusz zaczął: Księgi rodzaju Jezusa Chrystusa syna Dawidowego syna Abrahamowego.

