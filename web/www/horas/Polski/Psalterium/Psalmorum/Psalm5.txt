5:2 Słowa moje przyjmij w uszy, Panie, * wyrozumiéj wołanie moje.
5:3 Pilnie słuchaj głosu modlitwy mojéj, * królu mój i Boże mój.
5:4 Bo do ciebie modlić się będę: * Panie, rano wysłuchasz głos mój.
5:5 Rano będę stał przed tobą i ujrzę: * albowiem nie Bóg, chcący nieprawości, ty jesteś.
5:6 Ani mieszkać będzie przy tobie złośnik: * ani się ostoją niesprawiedliwi przed oczyma twemi.
5:7a Nienawidzisz wszystkich, którzy broją nieprawość: * zatracisz wszystkie, którzy mówią kłamstwo.
5:7b Mężem krwawym i zdradliwym brzydzi się Pan: * (8a) a ja w mnóstwie miłosierdzia twego.
5:8b Wnijdę do domu twego: * pokłonię się ku kościołowi twemu świętemu w bojaźni twojéj.
5:9 Panie, prowadź mię w sprawiedliwości twojéj: * dla nieprzyjaciół moich prostuj przed obliczem twojem drogę moję.
5:10 Albowiem niemasz w uściech ich prawdy: * serce ich jest marne.
5:11a Grób otwarty gardło ich, † języki swymi zdradliwie poczynali, * osądź je, Boże.
5:11b Niechaj upadną od myśli swoich, † wedle mnóstwa niezbożności ich wypędź je, * bo cię rozdraźnili, Panie.
5:12a I niech się rozweselą wszyscy, którzy nadzieję mają w tobie, * na wieki radować się będą: i będziesz mieszkał w nich.
5:12b I będą się chlubić w tobie wszyscy, którzy miłują imię twoje, * (13a) albowiem ty będziesz błogosławił sprawiedliwemu.
5:13b Panie, jako tarczą dobréj woli twéj * obtoczyłeś nas.
