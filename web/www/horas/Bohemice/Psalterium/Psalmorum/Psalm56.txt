56:2 Smiluj se nade mnou, Bože, smiluj se, neboť k tobě se utíká má duše, 
56:2 uchyluji se do stínu tvých křídel, dokud se nepřežene zkáza.
56:3 Volám k svrchovanému Bohu, k Bohu, který mi prokazuje dobro.
56:4 Ať zasáhne z nebe a zachrání mě, ať zahanbí ty, kteří se na mě sápou, 
56:4 ať Bůh sešle svou milost a věrnost. Uléhám uprostřed lvů, kteří lačně požírají lidi. 
56:5 Jejich zuby jsou kopí a šípy a jejich jazyk naostřený meč.
56:6 Ukaž se ve své vznešenosti na nebesích, Bože, nad celou zemí nechť je tvá sláva!
56:7 Léčku připravili mým nohám, zkrušili mou duši, 
56:7 vykopali přede mnou jámu: ať do ní spadnou!
56:8 Plné důvěry je mé srdce, Bože, plné důvěry je mé srdce; budu zpívat a hrát.
56:9 Probuď se, má duše, probuď se, citero a harfo, chci vzbudit jitřenku.
56:10 Budu tě chválit mezi národy, Pane, budu tě oslavovat mezi pohany,
56:11 protože tvá milost je veliká až k nebi, tvá věrnost až do oblak.
56:12 Ukaž se ve své vznešenosti na nebesích, Bože, nad celou zemí nechť je tvá sláva!