(Abakukův chvalozpěv * Hab 3:2-33)
3:2 Hospodine, slyšel jsem tvou zprávu, bál jsem se, 
3:2 Hospodine, tvého díla, v průběhu let ho uskutečni, 
3:2 v průběhu let ho oznam. Kdykoli se hněváš, vzpomeň na smilování!
3:3 Bůh přijde z Jihu, Svatý z hory Faran. 
3:3 Jeho velebnost zahaluje nebesa, země je plná jeho slávy.
3:4 Sám září jako světlo, z rukou mu tryskají paprsky, 
3:5 tam je skryta jeho síla. Smrt bude kráčet před jeho tváří
3:6 a v patách mu vyjde mor. Zastavil se a zatřásl zemí, 
3:6 pohleděl a poděsil národy. Odvěká pohoří jsou roztříštěna,
3:6 sklánějí se prastaré pahorky jeho cestami určenými od pradávna.
3:7 V soužení jsem viděl kušanské stany, ve zmatku jsou stanové pokrývky midjanské země.
3:8 Hospodine, hněváš se na řeky, proti řekám je obrácen tvůj hněv nebo na moře je tvé rozhořčení, 
3:8 že vsedáš na své koně, na své vítězné válečné vozy?
3:9 Z pouzdra vyjmeš svůj luk, šípy jsi naplnil toulec. 
3:10 Řekami rozrýváš zemi, hory tě viděly a zděsily se. Mraky vylily vodu, 
3:10 hlubina oceánu vydala svůj hlas, do výše zdvihla své ruce.
3:11 Slunce a měsíc zůstaly ve svém příbytku, mizí v jasu tvých šípů, v záři tvého blýskajícího kopí.
3:12 Ve hřmění pošlapeš zemi, v hněvu rozmlátíš národy.
3:13 Vyšel jsi spasit svůj národ, spasit jej i svého pomazaného. 
3:13 Rozbil jsi střechu na domě bezbožníka, až na skálu jsi obnažil jeho základ.
3:14 Svými oštěpy jsi probodl hlavy jeho bojovníků, kteří přišli jak bouře, aby mě rozehnali, 
3:14 jásají jako ten, kdo ve skrytu hltá chudáka.
3:15 Svým koním jsi otevřel cestu v moři, v bahnu mnoha vod.
3:16 Slyšel jsem o tom a mé nitro se zachvělo, rty se mi třásly strachem při té zprávě, 
3:16 kostižer mi vniká do kostí, mé kroky pode mnou vrávorají. 
3:16 Počkám však v klidu na den tísně, jenž dolehne na lid, který se na nás chce vrhnout.
3:17 I když fíkovník nevykvete a vinná réva nepřinese plody, 
3:17 i když zklame výnos olivy a pole nevydají pokrm, 
3:17 i když zmizí brav ze stáje a skot nebude v chlévech,
3:18 já přesto budu jásat v Hospodinu, budu plesat v Bohu, svém spasiteli!
3:19 Hospodin, Pán, je mou silou, mé nohy učiní podobné nohám laní 
3:19 a zavede mě na mé výšiny, a já mu budu zpívat žalmy.