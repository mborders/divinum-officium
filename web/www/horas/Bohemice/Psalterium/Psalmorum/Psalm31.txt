31:1 Šťastný je ten, komu byla odpuštěna nepravost, jehož hřích je přikryt.
31:2 šťastný je člověk, kterému Hospodin nepřičítá vinu, v jehož duši není klamu.
31:3 Dokud jsem mlčel, chřadly mi kosti v mých ustavičných nářcích.
31:4 Vždyť dnem i nocí mě tížila tvá ruka, má síla se stravovala jak za letních veder.
31:5 Vyznal jsem se ti ze svého hříchu, svou nepravost jsem nezatajil. 
31:5 Řekl jsem: „Vyznám se Hospodinu ze své ničemnosti.“ A tys odpustil, co jsem zavinil hříchem.
31:6 Proto se bude k tobě modlit každý zbožný v čas tísně. 
31:6 Až budou dorážet přívaly vod, k němu nedosáhnou.
31:7 Tys mé útočiště, ušetříš mě úzkostí, zahrneš mě radostí ze své záchrany.
31:8 Poučím tě a ukážu ti cestu, kudy máš kráčet, poradím ti, budu tě mít stále na očích.
31:9 Nebuďte jako kůň či mezek bez rozumu, 
31:9 jejich bujnost se krotí uzdou a ohlávkou, jinak k tobě nepřiběhnou.
31:10 Bezbožný má hodně bolestí, milosrdenství však obklopuje toho, kdo doufá v Hospodina.
31:11 Radujte se z Hospodina a těšte se, spravedliví, jásejte všichni, kdo jste upřímného srdce.