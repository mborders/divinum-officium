75:2 Slavný je Bůh v Judsku, v Izraeli má veliké jméno.
75:3 Jeho stánek je v Salemu, jeho příbytek na Siónu.
75:4 Tam zlomil blesky luku, štít, meč a válečné zbraně.
75:5 Přišels, Přemocný, v záři světla z odvěkých hor.
75:6 Odvážní byli oloupeni, spí svým spánkem, zemdlely ruce všem rekům.
75:7 Na tvou hrozbu, Jakubův Bože, strnuly vozy i koně.
75:8 Tys hrozný. Kdo může před tebou obstát, když vzplane tvůj hněv?
75:9 Z nebe jsi vynesl rozsudek; země se zděsila a zmlkla,
75:10 když Bůh povstal k soudu, aby pomohl všem poníženým v zemi.
75:11 Vždyť zuřivé Edomsko bude tě chválit, kdo zbyli v Ematu, budou tě slavit.
75:12 Čiňte sliby a plňte je Hospodinu, svému Bohu, všichni, kdo jste kolem něho, 
75:13 přineste dary Hroznému! On krotí pýchu knížat a děsí pozemské krále.