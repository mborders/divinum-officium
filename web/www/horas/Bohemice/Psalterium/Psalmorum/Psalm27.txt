27:1 Od Davida. K tobě volám, Hospodine, má Skálo, nebuď ke mně hluchý, neodvracej se ode mě, abych se nepodobal těm, kdo klesají do hrobu.
27:2 Slyš mou úpěnlivou prosbu, když k tobě volám, když vztahuji své ruce k tvému svatému chrámu.
27:3 Nevyhlazuj mě s hříšníky, s těmi, kdo páchají nepravost, 
27:3 kteří se svými bližními mluví o pokoji, v srdci však chovají zlo.
27:4 Dej jim podle jejich skutků, podle zloby jejich zločinů; 
27:4 podle toho, co udělali, je odměň, co napáchali, jim odplať!
27:5 Poněvadž nedbají o Hospodinovy činy, o díla jeho rukou: ať je zničí, víckrát neobnoví!
27:6 Požehnán buď Hospodin, že vyslyšel mou úpěnlivou prosbu!
27:7 Hospodin je má síla a můj štít, důvěřuje v něho mé srdce, dostal jsem pomoc, 
27:7 proto jásá mé srdce a svou písní ho chválím.
27:8 Hospodin je silou svého lidu, záštitou spásy svému pomazanému.
27:9 Zachraň svůj lid a žehnej svému dědictví, pas je a nes je až navěky!