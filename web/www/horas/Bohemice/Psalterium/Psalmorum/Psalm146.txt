146:1 Chvalte Hospodina, neboť je dobrý, opěvujte našeho Boha, neboť je milý, zaslouží si chvály.
146:2 Hospodin buduje Jeruzalém, shromažďuje rozptýlené z Izraele.
146:3 Uzdravuje ty, jimž puká srdce, a jejich rány obvazuje.
146:4 Určuje počet hvězd, každou z nich nazývá jménem.
146:5 Velký je náš Pán a přemocný, jeho moudrost je bez míry.
146:6 Pokorné Hospodin pozvedá, bezbožné však ponižuje k zemi.
146:7 Opěvujte Hospodina děkovnou písní, hrejte na citeru našemu Bohu,
146:8 který mračny zatahuje nebe, déšť připravuje zemi, 
146:8 dává vypučet na horách trávě a bylinám, aby sloužily lidem.
146:9 Dobytku poskytuje potravu, i krkavčím holátkům, když k němu křičí.
146:10 Nemá potěšení v síle koně, nemá zalíbení ve svalech muže.
146:11 Hospodinu se líbí, kdo se ho bojí, kdo spoléhají na jeho dobrotu.