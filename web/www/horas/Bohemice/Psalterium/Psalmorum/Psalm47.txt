47:2 Hospodin je veliký, velmi je hodný chvály v městě našeho Boha.
47:3 Jeho svatá hora, ten slavný pahorek, je radostí celé země. Hora Sión, to tajemné sídlo Boží, je městem velikého krále.
47:4 Bůh se ukázal v jejích pevnostech jako jistá ochrana.
47:5 Neboť hle, sešli se králové, spolu učinili útok.
47:6 Jen však se podívali, užasli, ve zděšení prchli.
47:7 Hrůza je tam zachvátila, křeč jak ženu, která rodí, jako když východní vítr rozbíjí taršíšské lodi.
47:9 Jak jsme to slýchali, tak jsme to viděli v městě Hospodina zástupů, v městě našeho Boha: Bůh mu dává věčné trvání.
47:10 Vzpomínáme, Bože, na tvé milosrdenství ve tvém chrámě.
47:11 Jako tvé jméno, Bože, tak i tvá chvála sahá až na konec země. Tvá pravice oplývá spravedlností,
47:12 ať se raduje siónská hora, ať jásají judská města nad tvými rozsudky.
47:13 Jděte kolem Siónu, obejděte jej, spočítejte jeho věže!
47:14 Všimněte si jeho hradeb, prohlédněte jeho paláce, abyste mohli vyprávět příštím pokolením:
47:15 Tak veliký je Bůh, Bůh náš navěky, navždy. On bude naším vůdcem!