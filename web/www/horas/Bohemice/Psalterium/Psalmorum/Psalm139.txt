140:2 Vysvoboď mě, Hospodine, od zlého člověka, chraň mě před násilníkem:
140:3 před těmi, kdo v srdci pomýšlejí na zlo, každodenně podněcují spory,
140:4 jako had ostří své jazyky, zmijí jed se skrývá pod jejich rty.
140:5 Nevydávej mě, Hospodine, do rukou bezbožníka, chraň mě před násilníkem: 
140:5 přemýšlejí, jak by mi podrazili nohy, zpupní skrývají pro mě léčku, 
140:6 natahují sítě z provazů, na cestě strojí mi nástrahy.
140:7 Pravím Hospodinu: Jsi můj Bůh, slyš, Hospodine, mou úpěnlivou prosbu!
140:8 Hospodine, Pane, mocná má spáso, v den boje mi kryješ hlavu.
140:9 Neplň, Hospodine, přání bezbožníka, nedej zdar jeho plánu! Zvedají
140:10 hlavu, kdo mě obkličují, ať je zasáhne zloba, kterou mají na rtech!
140:11 Ať na ně prší žhavé uhlí; ať je srazí do jámy, aby se už nevzchopili!
140:12 Pomlouvač neobstojí v zemi, náhlé neštěstí postihne násilníka.
140:13 Vím, že se Hospodin zastává ubožáka, chudým zjednává právo.
140:14 Ano, spravedliví budou chválit tvé jméno, upřímní budou u tebe bydlet.