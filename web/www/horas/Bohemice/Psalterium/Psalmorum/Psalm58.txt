58:2 Vysvoboď mě od mých nepřátel, můj Bože, před mými protivníky mě ochraň!
58:3 Vysvoboď mě od těch, kdo páchají nepravost, z moci vrahů mě vyprosť!
58:4 Neboť hle, ukládají mi o život, napadají mě mocní. Jsem bez viny a bez hříchu, Hospodine,
58:5 nic jsem nezavinil, a přece vyrážejí a útočí. 
58:6 Probuď se, pojď mi naproti a pohleď! Vždyť ty, Hospodine zástupů, jsi Bohem Izraele! 
58:6 Procitni, potrestej všechny pohany, neměj slitování s žádným zločinným zrádcem!
58:7 Zvečera se vracejí, štěkají jako psi a potulují se městem.
58:8 Hle, chvástají se svými ústy, urážky jsou na jejich rtech: „Kdopak to slyší?„
58:9 Ty však, Hospodine, se jim směješ, k smíchu jsou ti všichni pohané.
58:10 Má sílo, k tobě vzhlíží­m, neboť ty, Bože, jsi mé útočiště,
58:11 můj Bůh, má láska! Kéž mně Bůh pomůže, ať mi dá popást se pohledem na mé nepřátele!
58:12 Bože, pobij je, aby nesvedli můj lid, pokoř je svou silou, sraz je, naše ochrano, Pane!
58:13 Jsou to hříšná slova, co mluví jejich rty, 
58:13 ať jsou chyceni svou pýchou, kletbami a lží, kterou mluví.
58:14 V hněvu je znič, znič je, ať už nejsou, nechť se pozná, že Bůh vládne pokolení Jakubovu i končinám země!
58:15 Zvečera se vracejí, štěkají jako psi a potulují se městem.
58:16 Toulají se za pokrmem, vyjí, když se nenasytí.
58:17 Já však budu opěvovat tvoji moc, zrána jásat nad tvou přízní, 
58:17 neboť ses osvědčil jako mé útočiště, jako úkryt, když je mi úzko.
58:18 Má sílo, tobě budu zpívat, Bože, tys mé útočiště, můj Bůh, má láska!