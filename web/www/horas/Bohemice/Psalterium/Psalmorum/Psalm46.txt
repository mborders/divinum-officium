46:2 Všechny národy, tleskejte rukama, jásejte Bohu radostným hlasem,
46:3 protože Hospodin je vznešený, hrozný, je to veliký král nad celou zemí.
46:4 Podrobuje nám národy, klade nám k nohám pohany.
46:5 Vybírá nám naše dědictví, slávu Jakuba, kterého miluje.
46:6 Bůh se vznáší za jásotu, Hospodin vystupuje za hlaholu trub.
46:7 Zpívejte Bohu, zpívejte, zpívejte našemu králi, zpívejte!
46:8 Protože Bůh je králem celého světa, zpívejte mu chvalozpěv!
46:9 Bůh vládne národům, Bůh zasedá na svém svatém trůnu.
46:10 Knížata národů se přidružují k lidu Abrahámova Boha. Vždyť Bohu patří vládcové země, je nadmíru vznešený.