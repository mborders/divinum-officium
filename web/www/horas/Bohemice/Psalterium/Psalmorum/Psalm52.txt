52:2 Nerozumný si říká v srdci: „Bůh není!“ 
52:2 Zkaženě, zvráceně jednají, nikdo nedělá dobro.
52:3 Bůh shlíží­ z nebe na smrtelníky, aby viděl, zda je někdo rozumný a vyhledává Boha.
52:4 Všichni pobloudili, všichni se zkazili, nikdo nedělá dobro. Dočista nikdo!
52:5 Což se nevzpamatují, kdo páchají zlo, kdo můj lid požírají, jako by jedli chleba, a Boha nevzývají?
52:6 Tam se třásli strachem, kde nebylo strachu, 
52:6 neboť Bůh rozmetal kosti těch, kteří tě obléhali. Upadli v hanbu, protože Bůh je zavrhl.
52:7 Kéž přijde Izraeli spása ze Siónu! Až Bůh změní osud svého lidu, jásot bude v Jakubovi, radost bude v Izraeli.