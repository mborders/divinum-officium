142:1 Hospodine, slyš moji modlitbu, pro svou věrnost popřej sluchu mé úpěnlivé prosbě, vyslyš mě pro svou spravedlnost.
142:2 Nepoháněj na soud svého služebníka, nikdo z živých není před tebou spravedlivý.
142:3 Neboť nepřítel pronásleduje mou duši, k zemi srazil můj život, uzavřel mě v temnotách jako dávno zemřelé.
142:4 Můj duch ve mně chřadne, srdce mi strnulo v nitru.
142:5 Vzpomínám si na dávné dny, uvažuji o všech tvých činech, myslím na skutky tvých rukou.
142:6 Rozpínám k tobě své ruce, má duše po tobě žízní jak vyprahlá země.
142:7 Rychle mě vyslyš, Hospodine, neboť duch můj malátní. 
142:7 Neskrývej přede mnou svou tvář, ať nejsem jako ti, kdo klesají do hrobu.
142:8 Dej, ať záhy dojdu tvé milosti, vždyť v tebe doufám. 
142:8 Ukaž mi cestu, po níž mám kráčet, neboť k tobě zvedám svou duši.
142:9 Vysvoboď mě od mých nepřátel, Hospodine, k tobě se utíkám.
142:10 Pouč mě, abych konal tvou vůli, vždyť ty jsi můj Bůh! Dobrotivý je tvůj duch, ať mě vede rovným krajem.
142:11 Pro své jméno, Hospodine, zachovej mě naživu, ve své spravedlnosti vyveď mě z tísně!
142:12 Ve své milosti znič mé nepřátele a zahub všechny, kdo mě tísní, neboť já jsem tvůj služebník.