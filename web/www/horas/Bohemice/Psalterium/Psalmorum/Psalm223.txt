(Chvalozpěv Anny * 1 Sam 2:1-16)
2:1 Mé srdce jásotem oslavuje Hospodina, můj roh se zvedá dík Hospodinu. 
2:1 Má ústa se otevřela proti nepřátelům, raduji se ze tvé spásy.
2:2 Nikdo není svatý mimo Hospodina, není nikoho krom tebe, nikdo není skálou jako náš Bůh.
2:3 Nechte už těch povýšených řečí, nechlubte se.
2:3 Urážka ať z úst vám neunikne! Vždyť Hospodin je Bůh vševědoucí, neobstojí před ním lidské činy.
2:4 Zlomen je luk bohatýrů, ale ti, kdo klesali, jsou opásáni statečností.
2:5 Sytí se dávají najmout za chléb, hladoví přestali lačnět. 
2:5 Neplodná posedmé rodí, syny obdařená chřadne.
2:6 Hospodin usmrcuje i obživuje, do podsvětí přivádí a vyvádí též odtud.
2:7 Hospodin ochuzuje i zbohacuje, ponižuje a též povyšuje.
2:8 Nuzného pozvedá z prachu, z kalu vytahuje ubožáka; 
2:8 Aby jej posadil v kruhu knížat a za dědictví jim dá trůn slávy. 
2:8 Vždyť pilíře země patří Hospodinu, on sám založil svět na nich.
2:9 On střeží nohy svých věrných, ale svévolníci zajdou ve tmách; svou silou se nikdo neprosadí.
2:10 Ti, kdo s Hospodinem vedou spor, se zděsí, až on z nebe na ně zaburácí. 
2:10 Hospodin povede při i s dálavami země. Udělí moc svému králi, roh svého pomazaného zvedne.“
