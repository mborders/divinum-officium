60:2 Slyš, Bože, můj nářek, všimni si mé prosby!
60:3 Od končin země volám k tobě, když chřadne mé srdce. Pozvedneš mě na skálu, dopřeješ mi klidu,
60:4 vždyť jsi mé útočiště, pevná věž proti nepříteli.
60:5 Kéž bych směl ustavičně přebývat v tvém stánku, skrýt se pod ochranu tvých křídel!
60:6 Ty jsi přece, Bože, slyšel mé sliby, dal jsi mi dědictví těch, kdo ctí tvé jméno.
60:7 Přidej králi k jeho dnům dny další, ať jeho léta trvají přes mnohá pokolení.
60:8 Před Bohem nechť trůní navěky, uděl milost a věrnost, ať ho opatrují.
60:9 Tak navěky budou opěvovat tvé jméno, den ze dne plnit své sliby.