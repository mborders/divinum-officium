78:1 Bože, pohané vtrhli do tvého dědictví, poskvrnili tvůj svatý chrám, Jeruzalém proměnili v trosky.
78:2 Dali mrtvoly tvých služebníků za pokrm nebeskému ptactvu, těla tvých zbožných divoké zvěři.
78:3 Jejich krev vylévali jako vodu kolem Jeruzaléma, nebylo, kdo by je pohřbil.
78:4 Jsme vydáni pohaně svých sousedů, na potupu a výsměch svému okolí.
78:5 Jak dlouho, Hospodine? Budeš se stále hněvat? Bude planout tvé rozhorlení jak oheň?
78:6 Na pohany, kteří tě neznají, vylij svůj hněv, na království, jež nevzývají tvé jméno,
78:7 neboť zhltali Jakuba, zpustošili jeho sídla.
78:8 Nepřipomínej nám viny předků, tvé milosrdenství ať nám pospíchá vstříc, vždyť jsme tak zbědovaní!
78:9 Pomoz nám, Bože, náš spasiteli, pro slávu svého jména, vysvoboď nás a odpusť nám hříchy pro své jméno.
78:10 Proč mají říkat pohané: „Kdepak je ten jejich Bůh?“ Ať se ukáže na pohanech – před našima očima – 
78:10 pomsta za vylitou krev tvých služebníků. Ať k tobě přijde vzdychání zajatých, 
78:11 mocí svého ramene nech naživu odsouzené na smrt.
78:12 Sedmkrát odplať našim sousedům do klína pohanu, kterou tě stihli, Pane!
78:13 My však, tvůj lid a ovce tvé pastvy, budem tě chválit navěky, 
78:13 po všechna pokolení budem vypravovat o tvé slávě.