57:2 Pronášíte, mocní, skutečně právo, soudíte spravedlivě, synové lidští?
57:3 Právě naopak, v srdci pášete nepravosti, na zemi připravují vaše ruce násilí.
57:4 Na scestí se dostali bezbožníci již od matčina klína, již od narození bloudí ti, kteří mluví lživě.
57:5 Mají jed jako had, jed hluché zmije, která si zacpává uši,
57:6 aby neslyšela hlas zaklínačů, zaříkávače, dovedného v zaříkání.
57:7 Bože, vyraz jim zuby v ústech, lví trháky vylom, Hospodine!
57:8 Nechť se rozplynou jako vody, které se roztékají, když namíří své šípy, ať se jim ztupí!
57:9 Ať zajdou jako plž, který se rozpouští, jako nedonošené dítě, které neuzřelo slunce.
57:10 Dříve než trní stačí ohřát vaše hrnce, ať ještě zaživa je odnese příval bouře.
57:11 Zaraduje se spravedlivý, až uzří pomstu, umyje své nohy v krvi bezbožníka.
57:12 Každý řekne: Přece je odměna pro spravedlivého, přece je Bůh, který na zemi soudí.