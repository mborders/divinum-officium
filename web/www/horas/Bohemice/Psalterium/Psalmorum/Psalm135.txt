135:1 Oslavujte Hospodina, neboť je dobrý, jeho milosrdenství trvá navěky.
135:2 Oslavujte Boha bohů, jeho milosrdenství trvá navěky.
135:3 Oslavujte Pána pánů, jeho milosrdenství trvá navěky.
135:4 On sám učinil velké divy, jeho milosrdenství trvá navěky.
135:5 On moudře učinil nebe, jeho milosrdenství trvá navěky.
135:6 On rozprostřel na vodách zemi, jeho milosrdenství trvá navěky.
135:7 On učinil veliká světla, jeho milosrdenství trvá navěky:
135:8 slunce, aby vládlo ve dne, jeho milosrdenství trvá navěky,
135:9 měsíc a hvězdy, aby vládly v noci, jeho milosrdenství trvá navěky.
135:10 On pobil Egypťany v jejich prvorozencích, jeho milosrdenství trvá navěky.
135:11 On vyvedl Izraele z jejich středu, jeho milosrdenství trvá navěky,
135:12 mocnou rukou a napřaženým ramenem, jeho milosrdenství trvá navěky.
135:13 On rozdělil Rudé moře, jeho milosrdenství trvá navěky,
135:14 a převedl Izraele jeho středem, jeho milosrdenství trvá navěky.
135:15 On svrhl faraona s jeho vojskem do Rudého moře, jeho milosrdenství trvá navěky.
135:16 On vedl svůj národ na poušti, jeho milosrdenství trvá navěky.
135:17 On potřel veliké krále, jeho milosrdenství trvá navěky.
135:18 On zabil mocné krále, jeho milosrdenství trvá navěky:
135:19 Sichona, krále amoritského, jeho milosrdenství trvá navěky,
135:20 a Oga, krále bašanského, jeho milosrdenství trvá navěky,
135:21 a dal jejich zem do majetku, jeho milosrdenství trvá navěky,
135:22 do majetku Izraeli, svému služebníku, jeho milosrdenství trvá navěky.
135:23 On si vzpomněl na nás v našem ponížení, jeho milosrdenství trvá navěky,
135:24 a vysvobodil nás od našich protivníků, jeho milosrdenství trvá navěky.
135:25 On dává pokrm každému tvoru, jeho milosrdenství trvá navěky.
135:26 Oslavujte Boha nebes, jeho milosrdenství trvá navěky.
135:26 Oslavujte Hospodina, neboť je dobrý, jeho milosrdenství trvá navěky.