29:2 Chci tě oslavovat, Hospodine, neboť jsi mě vysvobodil, nedopřál jsi, aby se nade mnou radovali moji nepřátelé.
29:3 Hospodine, můj Bože, volal jsem k tobě a uzdravils mě.
29:4 Hospodine, z podsvětí jsi vyvedl mou duši, zachovals mi život mezi těmi, kteří do hrobu klesli.
29:5 Zpívejte Hospodinu, jeho zbožní, a vzdávejte díky jeho svatému jménu!
29:6 Vždyť jeho hněv trvá chvíli, ale jeho laskavost po celý život, 
29:6 zvečera se uhostí pláč, zjitra však jásot.
29:7 Řekl jsem ve své smělosti: „Nic už mnou nepohne!“
29:8 Hospodine, ve své přízni jsi mě obdařil mocí a ctí; 
29:8 sotva jsi skryl svou tvář, padl jsem ve zmatek.
29:9 K tobě volám, Hospodine, Pána prosím o smilování.
29:10 Jaký bude zisk z mé krve, když padnu do hrobu? 
29:10 Bude tě chválit prach, bude hlásat tvou věrnost?
29:11 Slyš, Hospodine, a smiluj se nade mnou, pomoz mi, Hospodine!
29:12 Můj nářek jsi obrátil v tanec, rozvázals mou žínici, přepásals mě radostí,
29:13 aby ti zpívala má duše bez ustání. Hospodine, můj Bože, chci tě chválit navěky!