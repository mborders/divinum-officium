55:2 Smiluj se nade mnou, Bože, neboť člověk po mně šlape, stále mě tísní bojem.
55:3 Stále po mně šlapou moji protivníci, je jich hodně, kdo proti mně brojí.
55:4 Svrchovaný, když se mě zmocní bázeň, v tebe budu doufat.
55:5 V Boha, jehož slib velebím, v Boha důvěřuji a nebudu se bát, co mi může udělat člověk?
55:6 Celý den na mě sočí, všechny jejich myšlenky směřují k mé zkáze.
55:7 Scházejí se, číhají, slídí po mých stopách, usilují o můj život.
55:8 Za zločin je stihni odplatou, Bože, sraz v hněvu národy!
55:9 Ty sám si zapiš mou bídu, vpiš mé slzy do svého záznamu, 
55:9 mé trampoty do svého svitku! Pak ustoupí moji nepřátelé, 
55:10 kdykoli tě budu volat; vím velmi dobře, že Bůh je pro mě!
55:11 V Boha, jehož slib velebím, v Hospodina, jehož slib velebím, v Boha důvěřuji a nebudu se bát, co mi může udělat člověk?
55:13 Bože, jsem ti zavázán sliby, přinesu ti děkovnou oběť,
55:14 že jsi vysvobodil můj život ze smrti, mé nohy z pádu, abych kráčel před Bohem ve světle živých.