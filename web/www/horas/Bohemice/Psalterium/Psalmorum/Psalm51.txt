51:3 Proč se chlubíš hanebností, bezectný siláku?
51:4 Stále jen myslíš na zkázu, tvůj jazyk je jak ostrá břitva, ty pleticháři!
51:5 Podlost je ti milejší než dobro, lhaní víc než mluvit, jak se sluší.
51:6 V každé pomlouvačné řeči máš zálibu, falešný jazyku!
51:7 Proto tě Bůh zahubí, odstraní tě navždy, vytáhne tě ze stanu, vyrve tě ze země živých.
51:8 Spravedliví to uvidí a zaleknou se, jemu se však vysmějí:
51:9 „Hle, člověk, který si nezvolil Boha za svou záštitu, spoléhal na své velké bohatství, domohl se moci svou násilností.“
51:10 Já však jsem jako zelená oliva v Božím domě, stále se spoléhám na Boží slitovnost.
51:11 Ustavičně tě chci chválit, že jsi to učinil, před tvými svatými chci slavit tvé jméno, neboť je dobré.