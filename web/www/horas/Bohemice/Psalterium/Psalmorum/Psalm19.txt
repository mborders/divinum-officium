19:2 Kéž ti v den soužení Hospodin odpoví, kéž je ti hradem jméno Boha Jákobova!
19:3 Kéž ti sešle pomoc ze svatyně, kéž tě podepírá ze Siónu!
19:4 Kéž má na paměti všechny tvé obětní dary, kéž tvou oběť zápalnou rád přijme.
19:5 Kéž ti dá, po čem tvé srdce touží , kéž splní každý tvůj záměr!
19:6 Budeme plesat nad tvým vítězstvím, vztyčíme praporce ve jménu svého Boha. 
19:7 Kéž splní Hospodin všechna tvá přání! Nyní vím, že Hospodin dá svému pomazanému vítězství,
19:7 on mu odpoví ze svého svatého nebe bohatýrskými činy své vítězné pravice.
19:8 Jedni se honosí vozy, jiní koňmi, ale my připomínáme jméno Hospodina, svého Boha.
19:9 Oni klesali, až padli, my jsme povstali a přetrváme.
19:10 „Hospodine, pomoz!“ Král ať nám odpoví v den, kdy budem volat.