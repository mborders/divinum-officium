01-05# Prolog k Řeholi našeho svatého Otce Benedikta. Pokračování.
_
Proto také Pán v evangeliu praví: <i>Kdo tato má slova slyší a podle nich jedná, podobá se rozvážnému muži, který si postavil dům na skále. Přivalila se povodeň, přihnala se vichřice a obořila se na ten dům – ale nezřítil se, protože měl základy na skále.</i> Pán to řekl a očekává,  že budeme na jeho svatá ponaučení každý den odpovídat skutky. Abychom napravili své chyby, jsou nám dny tohoto života prodlouženy jako příměří – apoštol říká: <i>Copak nevíš, že tě Boží dobrota chce přivést k pokání?</i> Vždyť dobrotivý Pán praví: <i>Nemám zalíbení v hříšníkově smrti, ale aby hříšník své chování změnil a byl živ.</i>
