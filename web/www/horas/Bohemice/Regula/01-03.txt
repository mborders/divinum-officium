01-03# Prologue to the Rule of our Holy Father Benedict. Continued
_
V množství lidu, na který takto volá, hledá Pán svého služebníka, a proto opakuje: <i>Miluje-li kdo život? Přeje si dny štěstí?</i> Jestliže to zaslechneš a odpovíš: „Já“, říká ti Bůh: Chceš-li mít pravý a věčný život, <i>zdržuj svůj jazyk od zlého, své rty od falešných slov, chraň se zlého a čiň dobré, hledej pokoj a usiluj o něj.</i> Budete-li se takto chovat, nespustím z vás svůj zrak a můj sluch bude nakloněn vašemu volání. A ještě dřív, než ke mně zavoláte, se vám ozvu: <i>Zde jsem.</i> Co je pro nás, milí bratři, sladší než tento hlas Páně, který nás zve? Hle, ve své dobrotě nám Pán ukazuje cestu k životu.
