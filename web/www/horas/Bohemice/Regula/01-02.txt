01-02# Prolog našeho svatého Otce Benedikta ke své řeholi. Pokračování.
_
Povstaňme tedy už jednou, burcováni slovy Písma: <i>Už nám nastala hodina, kdy je třeba se probrat ze spánku.</i> A s očima otevřenýma pro božské světlo v ohromení slyšme, k čemu nás Boží hlas dennodenně vybízí: <i>Uslyšíte-li dnes jeho hlas, nezatvrzujte svá srdce. A dále: Kdo má uši k slyšení, ať poslouchá, co říká Duch církevním obcím.</i> A co říká? <i>Pojďte, synové, a slyšte mě, naučím vás bát se Hospodina. Choďte, dokud máte světlo, aby vás nezastihla tma smrti.</i>