[Rank]
In Vigilia Assumptionis B.M.V.;;Simplex;;1.5;;

[Rank] (rubrica 196)
In Vigilia Assumptionis B.M.V.;;Duplex II classis;;5;;

[Rule]
Responsory Feria
Versum Feria
Preces Feriales
Laudes 2
no Te Deum

[Oratio]
Deus, qui virginálem aulam beátæ Maríæ, in qua habitáres, elígere dignátus es: da, quǽsumus; ut, sua nos defensióne munítos, jucúndos fácias suæ interésse festivitáti:
$Qui vivis

[Lectio1]
Léctio sancti Evangélii secúndum Lucam
!Luc 11:27-28
In illo témpore: Loquénte Jesu ad turbas, extóllens vocem quædam múlier de turba dixit illi: Beátus venter qui te portávit. Et réliqua.
_
Homilía sancti Joánnis Chrysóstomi
!In Joann. c. 2 Homilia 20, circa finem
Cum audíeris mulíerem illam dicéntem: Beátus venter qui te portávit, et úbera quæ tu suxísti; deínde Dóminum respondéntem: Quinímmo beáti qui áudiunt verbum Dei et custódiunt illud; ea senténtia dictum exístima, non quod Matrem neglégeret, sed nihil ei utilitátis matris nomen allatúrum osténderet, nisi bonitáte et fide præstáret. Quod si Maríæ nihil, sine virtúte, matérna cáritas erat profutúra; longe minus nobis patris, fratris, matris, fílii bónitas, nisi áliquid nostrum afferámus.

[Lectio1] (rubrica tridentina)
Léctio sancti Evangélii secúndum Lucam 
!Luc 11:27-28 
In illo témpore: Loquente Jesu ad turbas, extollens vocera quædam mulier de turba, dixit illi: Beatus venter, qui te portavit. Et réliqua. 
_
Homilia sancti Augustíni Epíscopi 
!Tract. 10 in Joann., post init.
Beata Virgo Maria, quia fecit voluntatem Patris. Hoc in ea magnificavit Dominus, quia fecit voluntatem Patris, non quia caro gonuit carnem. Intendat caritas vestra. Propterea cum Dominus in turba admirabilis videretur, faciens signa et prodigia, et ostendens quid lateret in carne, admiratæ quædam animæ dixerunt: Felix venter, qui te portavit. Et ille: Imo felices, qui audiunt verbum Dei, et custodiunt illud. Hoc est dicere: Et mater mea, quam appellatis felicem, inde felix, quia verbum Dei custodit: non quia in illa Verbum caro factum est, et habitavit in nobis: sed quia custodit ipsum Verbum Dei, per quod facta est, et quod in illa caro factum est.

[Lectio2]
In nullo namque álio, nisi in solis sui ipsíus virtútibus, post divínam grátiam, de salúte cuípiam sperándum est. Nam, si id profutúrum erat per se Maríæ, profuísset étiam Judǽis, quorum consanguíneus Christus secúndum carnem; profuísset civitáti, in qua natus est; profuísset frátribus. Atqui, dum fratres rerum suárum curam habuérunt, nihil eis propinquitátis nomen prófuit, sed cum réliquo mundo damnáti erant.

[Lectio3]
Tunc autem admiratióni esse cœpérunt, quando própria claruérunt virtúte. Pátria vero nihil inde consecúta cécidit, et incéndio absúmpta est; concíves mísere interémpti periére; consanguínei secúndum carnem nil ad salútem lucráti sunt, deficiénte virtútis patrocínio. Verum Apóstoli ante omnes claríssimi evasérunt, cum se ad veram et expeténdam ejus familiaritátem consuetudinémque per obediéntiam contulérunt. Hinc intellégimus, fide semper nobis opus esse, et vita quæ virtútibus lúceat: hæc dumtáxat salvos nos fácere póterit.
