[Rank]
S. Theclæ Virginis et Martyris;;Simplex;;1.1;;vide C6

[Rule]
vide C6;

[Oratio]
Da, quǽsumus, omnípotens Deus: ut, qui beátæ Theclæ Vírginis et Mártyris tuæ natalícia cólimus; et ánnua solemnitáte lætémur, et tantæ fídei proficiámus exémplo.
$Per Dominum

[Lectio93]
Thecla virgo, ex illustribus paréntibus Iconii nata, a Paulo Apóstolo fidei præceptis instituta, miris sanctórum Patrum laudibus celebrátur. Quæ décimum octavum annum agens, Thamíride sponso relícto, cum eam paréntes, quod Christiana esset, accusassent, in ardentem rogum, qui, nisi Christo renuntiáret, ei parátus erat, prius signo crucis armata, seipsam injecit. Sed igne, plúvia quæ repénte exorta est, exstincto, Antiochíam venit; ubi, feris objecta et tauris in diversa incitátis alligata, mox conjecta in fossam plenam serpéntibus, ex ómnibus Jesu Christi grátia liberátur. Cujus ardore fidei et vitæ sanctitáte multi ad Christum convérsi sunt. Iterum in pátriam rédiens, in montem sola secessit. Deínde, multis virtútibus et miraculis insígnis, nonagenaria migrávit ad Dóminum, ac Seleucíæ sepúlta est. 
