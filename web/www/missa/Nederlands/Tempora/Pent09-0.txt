[Rank]
Dominica IX Post Pentecosten;;Semiduplex;;5

[Rule]
Gloria
Credo
Prefatio=Trinitate
Suffr=Sanctorum;Maria3,Ecclesiæ,Papa;;

[Introitus]
!Ps 53:6-7
v. Zie, God komt mij te hulp en de Heer is de Beschermer van mijn leven. Wend de rampen af op mijn vijanden en vernietig hen in uw trouw, o Heer, mijn Beschermer.
!Ps 53:3
Red mij, o God, door uw Naam, en verschaf mij recht door uw kracht.
&Gloria
v. Zie, God komt mij te hulp en de Heer is de Beschermer van mijn leven. Wend de rampen af op mijn vijanden en vernietig hen in uw trouw, o Heer, mijn Beschermer.

[Oratio]
Heer, leen in uw barmhartigheid uw oor aan de gebeden van hen, die U aanroepen, en opdat Gij hen, die tot U smeken, kunt geven wat zij verlangen, laat hen vragen wat U welgevallig is.
$Per Dominum

[Lectio]
Lezing uit de eerste Brief van de heilige Apostel Paulus aan de Corinthiërs
!1 Cor 10:6-13
Broeders, laten wij geen begeerten koesteren naar het kwade, zoals zij [de Israëlieten] dat hebben gedaan. Wordt dus geen afgodendienaars, zoals sommigen van hen; er staat immers geschreven: “Het volk zette zich neer om te eten en te drinken, en zij stonden op om te spelen.” Laten wij ook geen onkuisheid bedrijven, zoals sommigen van hen zich overgaven aan ontucht; en op één dag vielen er drie en twintig duizend. En laten wij Christus niet tergen, zoals sommigen van hen dat hebben gedaan; en zij kwamen om door de slangen. En wil ook niet morren, zoals sommigen van hen dat deden; en zij kwamen om door de verderfengel. Dit alles nu is hun overkomen bij wijze van voorbeeld, en het werd opgeschreven als een waarschuwing voor ons, die het einde der tijden beleven. Daarom - wie meent, dat hij staat, laat hij toezien, dat hij niet valt. Geen beproeving moge u aangrijpen, die niet menselijk is; doch - God is getrouw, en Hij zal niet toelaten, dat gij beproefd wordt boven uw krachten; maar met de beproeving zal Hij ook uitkomst geven, om ze te kunnen doorstaan.

[Graduale]
!Ps 8:2
Heer, onze Heer, hoe wonderbaar is uw Naam over heel de aarde!
V. Want luisterrijk straalt uw heerlijkheid, hoog aan de hemel.
Alleluia, alleluia.
!Ps 58:2
Verlos mij, mijn God, van mijn vijanden en bevrijd mij van hen, die tegen mij opstaan. Alleluia.

[Evangelium]
Vervolg ++ van het heilig Evangelie volgens Lucas
!Luc 19:41-47
In die tijd, toen Jezus in de nabijheid van Jeruzalem kwam en de stad daar voor Zich zag liggen, weende Hij over haar en sprak: Ach, mocht ook gij, tenminste op deze uwe dag, nog inzien, wat u tot vrede strekt! maar thans is dat voor uw ogen verborgen. Want er zullen dagen over u komen, dat uw vijanden u met een stormwal zullen omringen, u zullen omsingelen en van alle kanten in het nauw brengen; en zij zullen u en uw kinderen binnen uw muren ter aarde neerslaan; en zij zullen bij u geen steen op de ander laten, omdat gij uw tijd van genade niet hebt erkend. En Hij ging de tempel binnen en begon de kopers en verkopers, die daar waren, uit te drijven met de woorden: Er staat geschreven: “Mijn huis is een huis van gebed”; maar gij hebt er een rovershol van gemaakt! En iedere dag gaf Hij onderricht in de tempel.

[Offertorium]
!Ps 18:9, 10, 11, 12
De bevelen van de Heer zijn rechtvaardig. Zij verblijden de harten en zijn oordelen zijn zoeter dan honing en honingzeem. Daarom onderhoudt ze uw dienaar.

[Secreta]
Doe ons, vragen wij U, o Heer, steeds weer waardig bij deze geheimen tegenwoordig zijn, want zo dikwijls als dit gedachtenisoffer gevierd wordt, wordt het werk van onze verlossing voltrokken.
$Per Dominum

[Communio]
!Joann 6:57
Wie mijn Vlees eet en mijn Bloed drinkt, blijft in Mij en Ik in hem, zegt de Heer.

[Postcommunio]
Wij vragen U, Heer, dat de deelname aan uw geheim ons zuiverheid mag schenken en tot eensgezindheid brengen.
$Per Dominum
