[Rank]
Sabbato infra Hebdomadam IV in Quadragesima;;Feria major;;2.1

[Rule]
no Gloria
Suffragium=Sanctorum;Vivis;;
Super popul

[Introitus]
!Isa 55:1
v. Dorstigen, komt naar het water, zegt de Heer, en gij, die geen geld hebt, komt en drinkt met vreugde.
!Ps 77:1.
Luister, mijn volk, naar mijn leer. Neig uw oor naar de woorden van mijn mond.
&Gloria
v. Dorstigen, komt naar het water, zegt de Heer, en gij, die geen geld hebt, komt en drinkt met vreugde.

[Oratio]
Wij vragen U, Heer, laat door uw genade onze liefdevolle godsvrucht rijke uitwerking hebben, want dan pas zal het vasten, dat wij op ons genomen hebben, ons baten, als het uw vaderliefde behaagt.
$Per Dominum

[Lectio]
Lezing uit de Profeet Isaias
!Isa 49:8-15
Dit zegt de Heer: Op de tijd, die Mij behaagt, ga Ik u verhoren, en op de dag van heil kom Ik u helpen. Ik bescherm u en bestem u tot een verbond met het volk, om het land weer op orde te brengen, en de vernielde bezittingen weer te bezetten; om de gevangenen te zeggen: Gaat heen, en aan die in duisternis zitten: Komt naar het licht! Langs de wegen zullen zij grazen en op alle vlakten hun weiden vinden. Geen honger of dorst zullen zij lijden, en hitte noch zon zal hen deren. Want hun Ontfermer zal hen geleiden en laven aan de waterbronnen. Al mijn bergen zal Ik begaanbaar maken, en mijn wegen worden opgehoogd. Zie, zij komen van verre terug, deze van het noorden en de zeekust en anderen uit het land van het zuiden. Juicht, gij, hemelen; jubel, gij, aarde; heft, bergen, een lofzang aan. Want de Heer heeft zijn volk vertroost en Zich ontfermd over zijn verdrukten. Wel heeft Sion gezegd: De Heer heeft mij verlaten, en de Heer is mij vergeten! Kan een moeder soms haar kind vergeten, dat zij geen medelijden heeft met het kind van haar schoot? En al zou zij het vergeten, Ik vergeet u toch niet. Zo spreekt de almachtige Heer.

[Graduale]
!Ps 9:14, 1-2
Op U, Heer, verlaat zich de ongelukkige. Gij zijt voor de wees een Helper.
V. Waarom, o Heer, blijft Gij veraf, wendt Gij uw blikken af in tijd van nood? Terwijl de goddeloze zich trots verheft, kwijnt de verdrukte weg.

[Evangelium]
Vervolg ++ van het heilig Evangelie volgens Johannes
!Joann 8:12-20
In die tijd sprak Jezus tot de scharen der Joden: Ik ben het licht der wereld; wie Mij volgt, wandelt niet in de duisternis, maar hij zal het licht des levens bezitten. De farizeÃ«n zeiden Hem dan: Gij geeft getuigenis over U zelf; uw getuigenis is niet waar. Jezus gaf hun ten antwoord: Ook al geef Ik getuigenis over Mij zelf, toch is mijn getuigenis waar; want Ik weet, waar Ik vandaan kom en waar Ik heen ga. Gij echter weet niet, waar Ik vandaan kom en waar Ik heen ga. Gij oordeelt naar de uiterlijke schijn; Ik oordeel niemand; maar als Ik oordeel, is mijn oordeel waar, omdat Ik niet alleen ben, maar Ik en de Vader, die Mij gezonden heeft. En er staat in uw Wet geschreven, dat het getuigenis van twee mensen waar is. Ik ben het, die getuigenis geef over Mij zelf; en de Vader, die Mij gezonden heeft, geeft getuigenis over Mij. Zij zeiden Hem nu: Waar is dan uw Vader? Jezus antwoordde: Gij kent Mij niet, en mijn Vader niet; als gij Mij kendet, zoudt gij misschien ook mijn Vader kennen. Deze woorden sprak Jezus nabij de schatkamer, terwijl Hij onderricht gaf in de tempel; en niemand nam Hem gevangen, omdat zijn uur nog niet gekomen was.

[Offertorium]
!Ps 17:3
De Heer is mijn kracht, mijn toevlucht en Redder. Op Hem stel ik mijn hoop.

[Secreta]
Wij vragen U, Heer, aanvaard onze offergaven en laat U verzoenen; en buig tevens onze opstandige wil genadevol naar U toe.
$Per Dominum

[Communio]
!Ps 22:1-2
De Heer is mijn Herder en niets zal mij ontbreken. In een malse weide laat Hij mij neerliggen. Aan een verkwikkende waterbron laaft Hij mij.

[Postcommunio]
Wij vragen U, Heer, mogen uw heilige gaven ons reinigen en ons door hun werking aan U welgevallig maken.
$Per Dominum

[Super populum]
!Oratio super populum
v. Laat ons bidden.
v. Buigt nederig uw hoofd voor God.
v. God, Gij verkiest barmhartigheid voor hen, die op U hopen, boven toorn. Laat ons naar behoren het kwaad bewenen, dat wij bedreven, opdat wij de genade van uw troost mogen bekomen.
$Per Dominum
