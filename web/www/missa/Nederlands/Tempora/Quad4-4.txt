[Rank]
Feria Quinta infra Hebdomadam IV in Quadragesima;;Feria major;;2.1

[Rule]
no Gloria
Suffragium=Sanctorum;Vivis;;
Super popul

[Introitus]
@Tempora/093-5

[Oratio]
Wij vragen U, almachtige God, dat wij, die ons in plechtig vasten kastijden, juist in deze heilige godsvrucht onze vreugde mogen vinden, opdat wij door onze aardse verlangens te matigen, gemakkelijker tot het hemelse opstijgen.
$Per Dominum

[Lectio]
Lezing uit het vierde Boek der Koningen
!4 Reg 4:25-38
In die dagen ging de vrouw uit Sunam naar Eliseüs op de berg Carmel. En toen de man Gods haar in de verte had bemerkt, zeide hij tot zijn dienstknecht Giëzi: Zie, daar komt de vrouw uit Sunam aan. Ga haar tegemoet en vraag haar: Gaat het goed met u en met uw man en uw zoon? En zij antwoordde: Ja! Maar toen zij bij de man Gods op de berg kwam, greep zij zijn voeten vast; en Giëzi trad nader, om haar te verwijderen. Maar de man Gods zeide: Laat haar begaan; want haar ziel is vol bitterheid, en de Heer heeft het mij verborgen gehouden en niet bekend gemaakt. Toen sprak zij tot hem: Heb ik soms aan mijn heer gevraagd om een kind? Heb ik u zelfs niet gezegd: Drijf niet de spot met mij? En hij zeide tot Giëzi: Omgord u, en neem mijn staf in de hand en ga er heen. Als gij iemand tegenkomt, begroet hem dan niet; en als iemand u groet, geef hem dan geen antwoord; en leg mijn staf op het gezicht van het kind. Doch de moeder van het kind zeide: Zo waar de Heer leeft en zo waar uw ziel leeft, ik ga niet van u heen. Toen stond hij op en ging met haar mee. Giëzi echter was hen vooruit gegaan en had de staf op het gezicht van het kind gelegd; maar het gaf geen geluid en geen teken van leven. Daarom ging hij terug, hem tegemoet, en deelde hem mede: Het kind is niet opgestaan. Toen ging Eliseüs het huis binnen, en daar lag het kind dood op zijn bed; en binnengetreden sloot hij de deur, zodat hij met het kind alleen was; en hij bad tot de Heer. Toen ging hij boven op het kind liggen en legde zijn eigen mond tegen diens mond en zijn ogen tegen diens ogen en zijn handen op diens handen; zo boog hij zich over hem heen, en het bloed van het kind werd weer warm. Dan kwam hij er af, en liep een keer het huis op en neer; en weer ging hij boven op hem liggen, en het kind geeuwde zevenmaal, en toen deed het zijn ogen open. Nu riep hij Giëzi en zeide hem: Roep de sunamietische vrouw. Hij deed dat en toen zij bij hem binnenkwam, zeide hij: Neem uw kind op. Zij trad nader, wierp zich neder aan zijn voeten en boog zich diep ter aarde; en zij nam haar kind en ging heen. En Eliseüs keerde terug naar Galgala.

[Graduale]
!Ps 73:20, 19, 22
Heer, denk aan uw verbond en vergeet het leven van uw armen niet voor immer.
V. Rijs dan op, o Heer, en beslecht uw zaak. Gedenk de smaad van uw dienaren.

[Evangelium]
@Tempora/Pent15-0

[Offertorium]
!Ps 69:2, 3, 4
Heer, snel mij te hulp. Laat schande hen treffen, die uw dienaren kwaad willen.

[Secreta]
Reinig ons, goedertieren God, opdat de gebeden van uw Kerk, waarmee wij onze liefdegaven aanbieden en die U welgevallig zijn, nog welgevalliger worden door de zuivering van onze harten.
$Per Dominum

[Communio]
@Tempora/Pent16-0

[Postcommunio]
Wij vragen U, Heer, duld niet, dat de hemelse gaven, die wij ontvangen en die Gij voor uw gelovigen als geneesmiddel hebt bedoeld, ons ten oordeel strekken.
$Per Dominum

[Super populum]
!Oratio super populum
v. Laat ons bidden.
v. Buigt nederig uw hoofd voor God.
v. God, Stichter en bestuurder van uw volk, verdrijf de zonden, die het belagen, opdat het altijd een volk naar uw hart moge zijn en veilig in uw bescherming.
$Per Dominum
