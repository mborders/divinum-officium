[Rank]
Dominica Infra Octavam Nativitatis;;Semiduplex;;5;;ex Sancti/12-25

[Rule]
Gloria
Credo
Prefatio=Nat
no commemoratio (rubrica 1960)

[Introitus]
!Sap 18:14-15
v. Terwijl alles in diepe stilte gehuld was en de nacht was gekomen tot de helft van zijn baan, daalde, Heer, uw almachtig Woord uit de hemel van zijn koningstroon.
!Ps 92:1
De Heer is Koning, met heerlijkheid is Hij bekleed; bekleed is de Heer met kracht en Hij heeft zich omgord.
&Gloria
v. Terwijl alles in diepe stilte gehuld was en de nacht was gekomen tot de helft van zijn baan, daalde, Heer, uw almachtig Woord uit de hemel van zijn koningstroon.

[Oratio]
Almachtige, eeuwige God, richt onze daden naar uw welbehagen, opdat wij in de naam van uw welbeminde Zoon meer goede daden mogen stellen.
$Qui tecum

[Commemoratio Oratio]
!Pro Octava Nativitatis:
@Sancti/12-25m3:Oratio

[Lectio]
Lezing uit de Brief van de heilige Apostel Paulus aan de Galaten
!Gal 4:1-7
Broeders, al de tijd, dat een erfgenaam onmondig is, verschilt hij niets van een slaaf, al is hij ook de heer van alles. Maar hij staat onder voogden en beheerders tot aan de tijd, die zijn vader heeft vastgesteld. Zo stonden ook wij - toen wij nog onmondig waren - als slaven onder de beginselen der wereld. Maar toen de volheid der tijden kwam, zond God zijn Zoon, geboren uit een vrouw, geboren onder de Wet, om hen, die stonden onder de Wet, vrij te kopen, opdat wij zouden worden aangenomen tot zonen. Welnu, omdat gij zonen zijt, heeft God de Geest van zijn Zoon neergezonden in uw harten, en Hij roept: Abba - Vader. Zodoende is men geen slaaf meer, maar zoon; doch wie zoon is, is ook erfgenaam - door God.

[Graduale]
!Ps 44:3; 44:2
Gij zijt de schoonste onder de kinderen der mensen, bevalligheid ligt op uw lippen. 
V. Een heerlijk lied welt op uit mijn hart; de Koning wijd ik mijn zang, mijn tong is als de stift van een snelschrijver.
Alleluia, alleluia.
!Ps 92:1
De Heer is Koning, met heerlijkheid is Hij bekleed; bekleed is de Heer met kracht en Hij heeft zich omgord met macht. Alleluia.

[Evangelium]
Vervolg ++ van het heilig Evangelie volgens Lucas
!Luc 2:33-40
In die tijd stonden Jozef en Maria, de moeder van Jezus, verbaasd over hetgeen er van Hem gezegd werd. En Simeon zegende hen en sprak tot Maria, zijn Moeder: Zie, deze is bestemd tot val en opstanding van velen in Israël en tot een teken, dat wordt tegengesproken, - en ook uw eigen ziel zal met een zwaard doorboord worden, - opdat de gezindheid des harten van velen openbaar worde. Daar was ook een profetes, Anna, de dochter van Phanuël, uit de stam van Aser. Zij was hoogbejaard, en na haar maagdelijke staat was zij zeven jaar gehuwd geweest; en nu was zij een weduwe van vierentachtig jaar. Altijd was zij in de tempel, en diende God dag en nacht in vasten en gebed. Juist op dat ogenblik verscheen zij daar ook, en loofde de Heer; en zij sprak over het Kind tot allen, die vol verlangen uitzagen naar de verlossing van Israël. En toen zij alles volbracht hadden volgens de wet des Heren, zijn zij teruggekeerd naar Galilea, naar hun woonplaats Nazareth. En het Kind groeide op, en nam toe in krachten; Het werd vervuld van wijsheid, en de genade van God rustte op Hem.

[Offertorium]
!Ps 92:1-2
God heeft het aardrijk gegrondvest, dat niet zal wankelen. Gevestigd, o God, is van toen uw troon, van eeuwigheid zijt Gij.

[Secreta]
Wij vragen U, almachtige God, laat de gave, die wij onder het oog van uw Majesteit hebben opgedragen, ons de genade verwerven van een liefdevolle toewijding en de verwezenlijking van een gelukkige eeuwigheid.
$Per Dominum

[Commemoratio Secreta]
!Pro Octava Nativitatis:
@Sancti/12-25m3:Secreta

[Communio]
!Matt 2:20
Neem het Kind en zijn Moeder, en ga naar het land Israël, want gestorven zijn zij, die het Kind naar het leven stonden.

[Postcommunio]
Mogen onze zonden, o Heer, door de werking van dit geheim worden uitgewist en onze rechtmatige verlangens in vervulling gaan.
$Per Dominum

[Commemoratio Postcommunio]
!Pro Octava Nativitatis:
@Sancti/12-25m3:Postcommunio
