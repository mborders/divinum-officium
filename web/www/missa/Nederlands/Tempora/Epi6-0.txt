[Rank]
Dominica VI Post Epiphaniam;;Semiduplex;;5

[Rule]
Gloria
Credo
Prefatio=Trinitate

[Introitus]
@Tempora/Epi3-0

[Oratio]
Wij vragen U, almachtige God, zorg dat wij altijd op het geestelijke bedacht zijn, en zo in woord en daad ten uitvoer leggen wat U behaagt.
$Per Dominum

[Lectio]
Lezing uit de eerste Brief van de heilige Apostel Paulus aan de Thessalonicenzen
!1 Thess 1:2-10
Broeders, wij brengen altijd dank aan God om uwentwil, en zonder ophouden blijven wij u gedachtig in ons gebed; want wij herinneren ons uw werken van geloof, uw arbeid en liefde, en uw volhardend vertrouwen op onze Heer Jezus Christus voor het oog van God, onze Vader. Immers, broeders, van God bemind, wij weten, dat gij zijt uitverkoren; want onze prediking is tot u gekomen, niet alleen met woorden, maar ook met kracht en met Heilige Geest en met volle overtuiging; gij weet immers, hoe ons optreden bij u geweest is om uwentwil. En gij zijt navolgers geworden van ons en van de Heer; gij hebt de prediking aangenomen onder veel verdrukking, maar met vreugde van de Heilige Geest; en zo zijt gij een voorbeeld geworden voor alle gelovigen in Macedonië en Achaië. Want van u uit is het woord des Heren verder verbreid, niet alleen in Macedonië en in Achaië; maar overal is uw geloof in God bekend geworden, zodat wij geen woord meer daarover hoeven te spreken. Zij zelf immers verhalen van ons, hoe wij bij u hebben gewerkt en hoe gij tot God zijt bekeerd van de afgoderij, om voortaan de levende en waarachtige God te dienen en uit de hemel te verwachten zijn Zoon, die Hij uit de doden heeft opgewekt, Jezus, die ons heeft ontrukt aan de toorn, die eens zal komen.

[Graduale]
@Tempora/Epi3-0

[Evangelium]
Vervolg ++ van het heilig Evangelie volgens Mattheüs
!Matt 13:31-35
In die tijd hield Jezus de menigte de volgende gelijkenis voor: Het rijk der hemelen gelijkt op een mosterdzaadje, dat iemand in zijn akker gaat zaaien. Het is wel het kleinste van alle zaden; maar als het is opgeschoten, is het groter dan alle andere moeskruiden; en het wordt een boom, zodat de vogels des hemels in zijn takken komen nestelen. Nog een andere gelijkenis hield Hij hun voor: Het rijk der hemelen gelijkt op zuurdeeg, dat door een vrouw wordt gebruikt en vermengd wordt onder drie maten meel, totdat dit geheel is gegist. Dit alles sprak Jezus tot de scharen in gelijkenissen, en Hij sprak tot hen niet anders dan in gelijkenissen. Zo werd vervuld, wat door de profeet was voorzegd: “Ik zal mijn mond openen in gelijkenissen, en openbaren, wat verborgen was van de grondvesting van de wereld af.”

[Offertorium]
@Tempora/Epi3-0

[Secreta]
Wij vragen U, God, moge dit offer ons reinigen en vernieuwen, besturen en beschermen.
$Per Dominum

[Communio]
@Tempora/Epi3-0

[Postcommunio]
Verzadigd aan het hemels gastmaal, vragen wij U, Heer, dat wij altijd mogen verlangen wat ons het ware leven geeft.
$Per Dominum
