[Rank]
Dominica in Albis in Octava Paschæ;;Duplex majus I. classis;;7;;

[Rule]
Gloria
Credo

[Introitus]
!1 Pet 2:2
v. Weest als pasgeboren kinderen, alleluia, begerig naar de geestelijke onvervalste melk, alleluia, alleluia, alleluia.
!Ps 80:2.
Juicht God toe, onze Helper; jubelt voor de God van Jacob!
&Gloria
v. Weest als pasgeboren kinderen, alleluia, begerig naar de geestelijke onvervalste melk, alleluia, alleluia, alleluia.

[Oratio]
Wij vragen U, almachtige God, laat ons, nu onze Paasviering voorbij is, door uw genade in handel en wandel het feest verlengen.
$Per Dominum.

[Lectio]
Lezing uit de eerste brief van de heilige Apostel Johannes
!1 Joannes 5:4-10
Veelgeliefden, al wat uit God is geboren, is overwinnaar van de wereld; en dit is de zegevierende macht, waardoor de wereld overwonnen wordt, ons geloof. Wie anders is er overwinnaar van de wereld, dan hij die gelooft, dat Jezus is de Zoon van God? Deze is het, die gekomen is in water en in bloed, Jezus Christus; niet alleen in het water, maar in het water én in het bloed. En het is de Geest, die getuigt, dat Christus de waarheid is. Want het zijn er drie, die getuigenis geven in de hemel: de Vader, het Woord en de Heilige Geest; en deze drie zijn één. En het zijn er drie, die getuigenis geven op de aarde: de Geest, en het water, en het bloed; en deze drie zijn het eens. Indien wij het getuigenis van mensen aannemen, Gods getuigenis heeft groter waarde; inderdaad hebben wij hierin dat getuigenis van God met die grotere waarde, dat Hij getuigenis heeft gegeven omtrent zijn Zoon. Wie gelooft in de Zoon van God, draagt het getuigenis van God in zich.

[Graduale]
Alleluia, alleluia.
!Matt 28:7
Op de dag van mijn verrijzenis, zegt de Heer, zal Ik u voorgaan naar Galilea. Alleluia.
!Joann 20:26
Acht dagen later stond Jezus, terwijl de deuren gesloten bleven, midden tussen zijn leerlingen en zei: Vrede zij u. Alleluia.

[Evangelium]
Vervolg ++ van het heilig Evangelie volgens Johannes
!Joann 20:19-31
In die tijd, toen de avond van die dag, de eerste dag der week, reeds was gevallen, en de deuren van de plaats, waar de leerlingen samen waren, uit vrees voor de Joden waren gesloten, kwam Jezus, en stond plotseling in hun midden; en Hij sprak tot hen: Vrede zij u! En na dit gezegd te hebben, toonde Hij hun zijn handen en zijn zijde. En de leerlingen waren zeer verheugd, toen zij de Heer zagen. Vervolgens sprak Hij andermaal tot hen: Vrede zij u! Zoals de Vader Mij gezonden heeft, zo zend Ik u. En na deze woorden blies Hij over hen en zeide hun: Ontvangt de Heilige Geest. Aan wie gij de zonden vergeeft, hun zijn ze vergeven, en aan wie gij de zonden laat houden, zij blijven ze houden. Maar Thomas, één van de Twaalf, ook wel Didymus genoemd, was niet bij hen, toen Jezus kwam. Daarom zeiden de andere leerlingen tot hem: Wij hebben de Heer gezien! Maar hij antwoordde hun: Als ik niet in zijn handen de wonden der nagelen zie, en mijn vinger niet in de plaats van de nagelen kan steken, en mijn hand niet kan leggen in zijn zijde, zal ik niet geloven. En acht dagen later waren zijn leerlingen weer daarbinnen bijeen; en ook Thomas was bij hen. En terwijl de deuren gesloten bleven, kwam Jezus binnen; en plotseling stond Hij in hun midden, en sprak: Vrede zij u! Daarop zeide Hij tot Thomas: Steek uw vinger hierin, en bezie mijn handen; en kom hier met uw hand, en leg ze in mijn zijde; en wees niet meer ongelovig, maar gelovig! Thomas gaf Hem ten antwoord: Mijn Heer en mijn God! Toen sprak Jezus tot hem: Omdat gij Mij gezien hebt, Thomas, daarom gelooft gij; zalig zij, die niet zien, en toch geloven. Nog vele andere tekenen, heeft Jezus voor het oog van zijn leerlingen verricht, die in dit boek niet staan opgetekend. Maar deze zijn opgetekend, opdat gij zoudt geloven, dat Jezus de Christus is, de Zoon van God, en opdat gij door dat geloof het leven moogt bezitten in zijn Naam.

[Offertorium]
@Tempora/Pasc0-1

[Secreta]
Aanvaard, Heer, vragen wij U, de gaven van uw jubelende Kerk en laat haar, die Gij reden gegeven hebt tot zo grote vreugde, de vrucht van de eeuwige vreugde oogsten.
$Per Dominum.

[Communio]
!Joann 20:27
Steek uw hand uit en zie de plaats der spijkers, alleluia, en wees niet ongelovig, maar gelovig, alleluia, alleluia.

[Postcommunio]
Wij vragen U, Heer, onze God, dat Gij de heilige geheimen, die Gij hebt ingesteld om de vruchten der verlossing te bewaren, ons een heilmiddel doet zijn voor tijd en eeuwigheid.
$Per Dominum.

[Pinsert]
in hoc potíssimum gloriósius prædicáre.
