[Rank]
Dominica XI Post Pentecosten;;Semiduplex;;5

[Rule]
Gloria
Credo
Prefatio=Trinitate
Suffr=Sanctorum;Maria3,Ecclesiæ,Papa;;

[Introitus]
!Ps 67:6-7; 67:36
v. God troont in zijn heiligdom, God, die de gelijkgezinden doet wonen in één huis. Hij geeft kracht en sterkte aan zijn volk.
!Ps 67:2
Dat God nu oprijze, zijn vijanden verstrooid worden, en zij die Hem haten, vluchten voor zijn aanschijn.
&Gloria
v. God troont in zijn heiligdom, God, die de gelijkgezinden doet wonen in één huis. Hij geeft kracht en sterkte aan zijn volk.

[Oratio]
Almachtige, eeuwige God, Gij geeft hen, die tot U smeken, in uw overgrote liefde meer dan zij verdienen en wensen. Stort over ons uw barmhartigheid uit. Neem weg wat ons geweten vervult met vrees en voeg er aan toe wat wij van ons gebed niet durven verwachten.
$Per Dominum

[Lectio]
Lezing uit de eerste Brief van de heilige Apostel Paulus aan de Corinthiërs
!1 Cor 15:1-10
Broeders, ik breng u het evangelie in herinnering, dat ik u gepredikt heb, en dat gij hebt aangenomen, waarin gij ook vaststaat en waarin gij redding zult vinden, indien gij het tenminste zó vasthoudt, als ik het u gepredikt heb; of het zou moeten zijn dat gij het geloof voor niets hebt aanvaard. Want vóór alles heb ik u overgeleverd, wat ook mij is meegedeeld, dat Christus gestorven is voor onze zonden, overeenkomstig de Schriften; en dat Hij begraven is en verrezen is op de derde dag overeenkomstig de Schriften; en dat Hij verschenen is aan Kephas en daarna aan de elf. Vervolgens is Hij verschenen aan meer dan vijfhonderd broeders tegelijk, van wie er velen thans nog in leven zijn, sommigen echter reeds zijn ontslapen. Daarna is Hij verschenen aan Jacobus, en toen aan al de apostelen. En het laatst van allen is Hij verschenen aan mij, die als het ware de misgeboorte ben. Want ik ben de geringste onder de apostelen, die niet waardig ben een apostel genoemd te worden, omdat ik de Kerk van God heb vervolgd. Maar wat ik nu ben, ben ik door de genade Gods; en de genade, die Hij mij geschonken heeft, is niet zonder vrucht gebleven.

[Graduale]
!Ps 27:7; 27:1
Op God heeft mijn hart vertrouwd en ik werd geholpen. Nu bloeit mijn lichaam weer op en bereidvaardig zal ik Hem prijzen.
V. Tot U riep ik, o Heer. Blijf niet zwijgen, mijn God, wend U niet van mij af.
Alleluia, alleluia.
!Ps 80:2-3
Juicht God toe, onze Helper. Jubelt het uit voor Jacobs God. Stemt een lieflijke lofzang aan op de citer. Alleluia.

[Evangelium]
Vervolg ++ van het heilig Evangelie volgens Marcus
!Marc 7:31-37
In die tijd vertrok Jezus uit de streek van Tyrus, en begaf Zich over Sidon naar de zee van Galilea, midden in het gebied van de Tiensteden. En men bracht iemand bij Hem, die doof was en stom: en zij verzochten Hem deze de hand op te leggen. Hij nam hem dan uit de menigte ter zijde, stak hem de vingers in de oren, en raakte met speeksel zijn tong aan; vervolgens sloeg Hij zijn ogen ten hemel, slaakte een zucht, en sprak tot hem: Effeta, dat wil zeggen: ga open. En aanstonds gingen zijn oren open, en zijn tong werd van haar banden bevrijd, en hij sprak gewoon. En Hij gebood hun, het aan niemand te zeggen. Maar met hoe meer nadruk Hij hun dat gebood, des te luider verkondigden zij het, en des te groter werd hun bewondering; en zij zeiden: Alles heeft Hij wél gedaan; doven heeft Hij doen horen, en stommen heeft Hij doen spreken.

[Offertorium]
!Ps 29:2-3
Luide wil ik U prijzen, o Heer, want Gij hebt mij gered en liet mijn vijanden niet over mij juichen. Heer, ik riep tot U en Gij hebt mij genezen.

[Secreta]
Wij vragen U, Heer, schenk genadig aandacht aan onze priesterlijke bediening, opdat ons offer U een welgevallige gave mag zijn en ons een steun in onze zwakheid.
$Per Dominum

[Communio]
!Prov 3:9-10
Eer de Heer met uw bezit en met de eerstelingen van uw vruchten, en uw schuren zullen overvloedig gevuld worden, en de wijnpersen overlopen van de wijn.

[Postcommunio]
Wij vragen U, o Heer, laat ons van de nuttiging van uw Sacrament steun ondervinden naar lichaam en ziel, opdat wij, in beide opzichten gezond, groot kunnen gaan op de volle werking van het hemels geneesmiddel.
$Per Dominum
