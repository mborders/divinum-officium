[Rank]
Dominica de Passione;;I classis Semiduplex;;6.9

[Rule]
no Gloria
Credo
Prefatio=Quad5
Suffragium=Ecclesiæ,Papa;;

[Introitus]
!Ps 42:1-2
v. Schaf mij recht, o God, en verdedig mijn zaak tegen een onheilig volk. Verlos mij van de boze en de bedrieger, want Gij zijt mijn God en mijn kracht.
!Ps 42:3
Zend uw licht en uw trouw. Laat deze mij leiden en voeren naar uw heilige berg en in uw tenten.
v. Schaf mij recht, o God, en verdedig mijn zaak tegen een onheilig volk. Verlos mij van de boze en de bedrieger, want Gij zijt mijn God en mijn kracht.

[Oratio]
Wij vragen U, almachtige God, sla genadig acht op uw kinderen, opdat uw mildheid voor hun lichaam zorg moge dragen, en uw bescherming hun ziel behoede.
$Per Dominum

[Lectio]
Lezing uit de Brief van de heilige Apostel Paulus aan de Hebreën.
!Hebr 9:11-15
Broeders, Christus is opgetreden als Hogepriester van de goederen der toekomst. En door een grotere en volmaaktere tabernakeltent – niet met handen gemaakt en niet van deze schepping – is Hij, niet met bloed van bokken of kalveren, maar met zijn eigen Bloed, eens en voor altijd binnengegaan in het heiligdom, en heeft eeuwiggeldende verlossing bewerkt. Want als het bloed van bokken en stieren, en de besprenkeling met de as van een koe onreinen kan heiligen, zodat zij uiterlijk gereinigd worden, hoeveel te meer zal dan het Bloed van Christus, die door de Heilige Geest Zich zelf als smetteloos offer aan God heeft opgedragen, ons geweten van dode werken zuiveren, om voortaan de levende God te dienen. En juist daarom is Hij Middelaar van een Nieuw Verbond, opdat door tussenkomst van zijn dood de overtredingen, onder het vroegere Verbond bedreven, zouden worden afgekocht, en zij, die geroepen zijn, de belofte van de eeuwige erfenis zouden ontvangen, in Christus Jezus, onze Heer.

[Graduale]
!Ps 142:9, 10
Bevrijd mij van mijn vijanden, Heer, leer mij uw wil volbrengen. 
!Ps 17:48-49
V. Gij zijt mijn Redder, o Heer, uit de macht van grimmige heidenen. Gij hebt mij verheven boven hen, die tegen mij opstonden. Gij hebt mij ontrukt aan de geweldenaar.
_
!Tractus
!Ps 128:1-4
Dikwijls bestreden zij mij van mijn jeugd af.
V. Laat Israël nu zeggen: Dikwijls bestreden zij mij van mijn jeugd af.
V. Maar zij konden mij niet overwinnen. Op mijn rug hebben de bozen hun kracht geoefend.
V. Lang hebben zij hun snood bedrijf voortgezet. De rechtvaardige Heer heeft de nekken van de bozen gebroken.

[Evangelium]
Vervolg ++ van het heilig Evangelie volgens Johannes
!Joann 8:46-59
In die tijd sprak Jezus tot de scharen der Joden: Wie uwer kan Mij enige zonde bewijzen? Als Ik u de waarheid zeg, waarom gelooft gij Mij dan niet? Iemand, die uit God is, luistert naar Gods woorden. Dáárom luistert gij niet, omdat gij niet uit God zijt. De Joden gaven Hem ten antwoord: Zeggen wij niet met recht, dat Gij een Samaritaan zijt en van de duivel zijt bezeten? Jezus antwoordde: Ik ben niet van de duivel bezeten, maar Ik verheerlijk mijn Vader; en gij tast Mij in mijn eer aan. Ik echter zoek mijn eer niet; Eén is er, die ze zoekt en die oordeelt. Voorwaar, voorwaar, Ik zeg u: wie mijn woord onderhoudt, zal de dood niet zien in eeuwigheid. Toen zeiden de Joden: Nu weten wij zeker, dat Gij van de duivel bezeten zijt! Abraham is gestorven en ook de profeten, en Gij zegt: wie mijn woord onderhoudt, zal de dood niet sterven in eeuwigheid. Zijt Gij dan groter dan onze vader Abraham, die wél gestorven is! Ook de profeten zijn gestorven. Voor wie houdt Gij U zelf toch wel? Jezus antwoordde: Indien Ik Mij zelf verheerlijk, dan betekent mijn heerlijkheid niets; het is mijn Vader, die Mij verheerlijkt: Hij, van wie gij zegt, dat Hij uw God is; maar gij kent Hem niet! Ik echter kén Hem. En als Ik zeide, dat Ik Hem niet kende, dan zou Ik een leugenaar zijn, zoals gij. Maar Ik ken Hem, en Ik onderhoud zijn woord. Uw vader Abraham verheugde zich er op mijn dag te mogen zien; hij heeft die gezien en zich verblijd. Doch de Joden zeiden tot Hem: Gij zijt nog geen vijftig jaar oud, en Gij hebt Abraham gezien? Jezus gaf hun ten antwoord: Voorwaar, voorwaar, Ik zeg u: Vóórdat Abraham werd, ben Ik. Toen grepen zij stenen op, om Hem te stenigen; maar Jezus trok Zich terug, en verliet de tempel.

[Offertorium]
!Ps 9:1, 118:17, 107
Uit geheel mijn hart zal ik U prijzen, o Heer. Doe wel aan uw dienaar. Laat mij leven en ik zal uw woorden onderhouden. Spaar mijn leven, naar uw woord, o Heer.

[Secreta]
Wij vragen U, Heer, mogen deze gaven de boeien van onze zonden verbreken en ons de genade van uw barmhartigheid schenken.
$Per Dominum

[Communio]
!1 Cor 11:24, 25
Dit is het Lichaam, dat voor u zal worden overgeleverd. Dit is de kelk van het Nieuwe Verbond in mijn Bloed, zegt de Heer. Doet dit, telkens als gij het nuttigt, ter gedachtenis aan Mij.

[Postcommunio]
Sta ons bij, Heer, onze God, en verdedig hen, die Gij met uw geheimen hebt verkwikt, door uw voortdurende bijstand.
$Per Dominum
