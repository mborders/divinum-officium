[Rank]
Feria Sexta Quattuor temporum Pentecostes;;Semiduplex I classis;;5;;ex Pasc7-0

[Rule]
Gloria
Sequentia
Credo
Prefatio=Spiritu=hodierna die;

[Introitus]
!Ps 70:8; 70:23
v. Laat mijn mond vol zijn van uw lof, alleluia, opdat ik U kan bezingen, alleluia. Bij mijn lofzang zullen mijn lippen jubelen, alleluia, alleluia.
!Ps 70:1-2
Op U, o Heer, vertrouw ik. Moge ik niet beschaamd worden in eeuwigheid. Bevrijd mij volgens uw gerechtigheid en red mij.
&Gloria
v. Laat mijn mond vol zijn van uw lof, alleluia, opdat ik U kan bezingen, alleluia. Bij mijn lofzang zullen mijn lippen jubelen, alleluia, alleluia.

[Oratio]
Wij vragen U, barmhartige God, laat uw Kerk, die in de Heilige Geest verenigd is, door geen enkele vijandige aanval worden opgeschrikt.
$Per Dominum eiusdem

[Lectio]
Lezing uit de Profeet Joël
!Joël 2:23-24; 2:26-27
Dit zegt God, de Heer: Verblijdt u, kinderen van Sion, en verheugt u in de Heer, uw God. Want Hij heeft u een leraar gegeven der gerechtigheid, en Hij zal weer op u doen neerdalen de vroege en de late regen, zoals voorheen. Dan zal uw dorsvloer weer vol koren worden, en uw persen zullen overstromen van wijn en olie. Dan kunt gij weer volop eten tot verzadiging toe, en zult gij de Naam weer loven van de Heer, uw God, die wonderbaar met u gehandeld heeft; en nooit zal mijn volk meer te schande worden. Dan zult gij weten, dat Ik midden in Israël ben, en dat Ik de Heer, uw God, ben en niemand anders; en in eeuwigheid zal mijn volk niet te schande worden. Zo spreekt de almachtige Heer.

[Graduale]
Alleluia, alleluia.
!Ps 12:1
O, hoe goed en aangenaam is uw Geest in ons, o Heer. Alleluia. (Hier maakt men een kniebuiging.)
V. Kom, Heilige Geest, vervul de harten van uw gelovigen en ontsteek in hen het vuur van uw liefde.

[Sequentia]
@Tempora/Pasc7-0

[Evangelium]
Vervolg ++ van het heilig Evangelie volgens Lucas
!Luc 5:17-26
In die tijd geschiedde het op zekere dag, dat Jezus bezig was met onderricht geven. Ook zaten er farizeën bij en wetgeleerden, die uit alle dorpen van Galilea en Judea en uit Jeruzalem gekomen waren; en de kracht des Heren werkte genezingen bij hen. En zie, daar brachten enige mannen op een bed iemand, die verlamd was; en zij trachtten hem naar binnen te brengen en voor Hem neer te zetten. Daar zij echter wegens de menigte nergens kans zagen om hem binnen te krijgen, klommen zij op het dak en lieten hem met zijn rustbed door het dak naar beneden, midden voor Jezus. En toen Deze hun geloof zag, zeide Hij: Vriend, uw zonden worden u vergeven. Maar de schriftgeleerden en farizeën dachten bij zich zelf: Wie is deze, die zo godslaterlijk spreekt? Wie kan er zonden vergeven, dan God alleen? Toen Jezus echter hun gedachten zag, richtte Hij zich tot hen met de vraag: Waarom denkt gij kwaad bij u zelf? Wat is gemakkelijker, te zeggen: uw zonden worden u vergeven, of te zeggen: sta op en loop? Welnu, om u te doen weten, dat de Mensenzoon de macht bezit om op aarde zonden te vergeven, - toen sprak Hij tot de lamme: Ik zeg u, sta op; neem uw bed op en ga naar uw huis. En onmiddellijk stond hij voor hun ogen op, nam het bed, waarop hij lag, en ging naar zijn huis, terwijl hij God verheerlijkte. En verbazing greep hen allen aan en zij verheerlijkten God. En zij werden door vrees bevangen en zeiden: Wonderbare dingen hebben wij heden gezien.

[Offertorium]
@Tempora/Pasc3-0

[Secreta]
Mogen, Heer, de gaven, die wij U opdragen, verteerd worden door het vuur, dat de harten van de leerlingen van Christus, uw Zoon, door de Heilige Geest deed gloeien.
$Per Dominum eiusdem

[Communio]
!Joann 14:18
Ik zal u niet als wezen achterlaten. Ik zal weer bij u komen, alleluia, en uw hart zal blij zijn, alleluia.

[Postcommunio]
Nu wij, Heer, de gaven van uw heilig geheim genuttigd hebben, vragen wij U nederig, dat onze zwakheid tot steun mag strekken wat wij op uw bevel ter gedachtenis aan U verrichten.
$Qui vivis
