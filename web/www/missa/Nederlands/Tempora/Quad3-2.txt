[Rank]
Feria Tertia infra Hebdomadam III in Quadragesima;;Feria major;;2.1

[Rule]
no Gloria
Suffragium=Sanctorum;Vivis;;
Super popul

[Introitus]
!Ps 16:6, 8
v. Ik roep tot U, want Gij zult mij verhoren, o God. Neig uw oor naar mij en luister naar mijn smeken. Behoed mij als de appel van uw oog, o Heer, beschut mij in de schaduw van uw vleugelen.
!Ps 16:1
Heer, luister naar mijn rechtvaardige zaak, geef acht op mijn smeken.
&Gloria
v. Ik roep tot U, want Gij zult mij verhoren, o God. Neig uw oor naar mij en luister naar mijn smeken. Behoed mij als de appel van uw oog, o Heer, beschut mij in de schaduw van uw vleugelen.

[Oratio]
Almachtige, goede God, verhoor ons en geef ons welwillend de gave van een heilzame onthouding.
$Per Dominum

[Lectio]
Lezing uit het vierde Boek der Koningen
!4 Reg 4:1-7
In die dagen kwam er een vrouw bij de profeet Eliseüs klagen: Uw dienaar, mijn man, is gestorven; en zoals gij weet, was uw dienaar een godvrezend man; maar nu komt zijn schuldeiser, om mijn twee zonen mee te nemen als slaaf. Eliseüs sprak tot haar: Wat wilt gij, dat ik voor u zal doen? Zeg mij eens: wat hebt gij in huis. En zij antwoordde: Ik, uw dienares, heb niets anders in huis dan een weinig olie, om mij te zalven. Toen zeide hij haar: Ga heen, en vraag bij al uw buren lege kruiken te leen, vooral niet te weinig. Ga dan in huis en sluit de deur, terwijl gij met uw zonen binnen zijt; giet er dan van in al die kruiken; en als zij vol zijn, zet ze dan weg. Toen ging de vrouw heen en sloot de deur achter zich en haar zonen; deze gaven de kruiken aan en zij vulde ze. En toen de kruiken vol waren, zeide zij tot haar zoon: Geef mij nog een kruik. Maar hij antwoordde: Ik heb er geen meer. Toen hield de olie op. Nu ging zij heen en vertelde het aan de man Gods. En deze zeide: Ga nu de olie verkopen en betaal dan uw schuldeiser; en leef gij dan met uw zonen van hetgeen er over is.

[Graduale]
!Ps 18:13-14
Reinig mij, Heer, van al mijn zonden, die ik mij niet bewust ben, en behoed uw dienaar voor vreemde zonden.
V. Als zij mij niet beheersen, zal ik zuiver zijn en rein van zware misdaad.

[Evangelium]
Vervolg ++ van het heilig Evangelie volgens Mattheüs
!Matt 18:15-22
In die tijd sprak Jezus tot zijn leerlingen: Als uw broeder u heeft misdaan, ga hem dan terechtwijzen onder vier ogen. Als hij naar u luistert, hebt gij uw broeder gewonnen. Indien hij echter niet naar u luistert, neem er dan een of twee met u mee, opdat door het woord van twee of drie getuigen alles komt vast te staan. Als hij ook naar hen niet luistert, zeg het dan aan de Kerk. Indien hij echter naar de Kerk niet luistert, dan zij hij voor u als een heiden en een tollenaar. Voorwaar Ik zeg u: alles, wat gij op aarde bindt, zal ook gebonden zijn in de hemel en alles, wat gij op aarde ontbindt, zal ook in de hemel ontbonden zijn. Verder zeg Ik u: als twee uwer op aarde één van zin iets vragen, wat het ook mag zijn, het zal hun gegeven worden door mijn Vader, die in de hemel is. Want waar er twee of drie in mijn Naam samen zijn, daar ben Ik in hun midden. Toen trad Petrus op Hem toe en vroeg: Heer, hoe dikwijls mag mijn broeder tegen mij misdoen en moet ik hem vergeven? Tot zevenmaal toe? Jezus antwoordde hem: Ik zeg u, niet tot zevenmaal toe, maar tot zeventig maal zeven maal.

[Offertorium]
@Tempora/Epi3-0

[Secreta]
Wij vragen U, Heer, moge door dit sacrament ons de vruchten van onze verlossing ten deel vallen. Dat het ons daarom altijd van menselijke ontsporingen mag afhouden en brengen tot de heilzame gaven.
$Per Dominum

[Communio]
!Ps 14:1-2
Heer, wie mag wonen in uw tent, of wie mag rusten op uw heilige berg? Hij, die in onschuld wandelt en deugdzaam leeft.

[Postcommunio]
Nu wij door deze heilige geheimen gezuiverd zijn, vragen wij U, o Heer, dat wij vergiffenis mogen verkrijgen en genade.
$Per Dominum

[Super populum]
!Oratio super populum
v. Laat ons bidden.
v. Buigt nederig uw hoofd voor God.
v. Heer, stel ons veilig door uw bescherming en behoed ons altijd voor alle kwaad.
$Per Dominum
