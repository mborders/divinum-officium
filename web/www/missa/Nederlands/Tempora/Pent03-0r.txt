[Rank]
Dominica III Post Pentecosten;;Semiduplex;;5

[Rule]
Gloria
Credo
Prefatio=Cord (rubrica divino)
Prefatio1960=Trinitate

[Introitus]
!Ps 24:16; 24:18
v. Zie op mij neer en wees mij genadig, o Heer, want ik ben eenzaam en ellendig. Zie mijn ellende en kwelling en vergeef mij al mijn zonden.
!Ps 24:1-2
Tot U, o Heer, verhef ik mijn ziel. Mijn God, op U vertrouw ik. Laat mij niet beschaamd worden.
&Gloria
v. Zie op mij neer en wees mij genadig, o Heer, want ik ben eenzaam en ellendig. Zie mijn ellende en kwelling en vergeef mij al mijn zonden.

[Oratio]
God, Beschermer van die op U hopen, zonder U heeft niets waarde, is niets heilig. Verruim uw barmhartigheid jegens ons, opdat wij onder uw bestuur en leiding ons zo tussen de tijdelijke goederen bewegen, dat wij de eeuwige niet verliezen.
$Per Dominum

[Lectio]
Lezing uit de eerste Brief van de heilige Apostel Petrus
!1 Pet 5:6-11
Veelgeliefden, buigt u nederig onder de machtige hand van God; dan zal Hij u verheffen op de dag van de bezoeking. Werpt al uw bezorgdheid op Hem; want Hij draagt zorg voor u. Weest op uw hoede, en blijft waakzaam; want uw vijand, de duivel, gaat rond als een brullende leeuw, en zoekt, wie hij kan verslinden; weerstaat hem door de kracht van uw geloof, en bedenkt, dat uw christenbroeders over de gehele wereld hetzelfde lijden treft. Maar de God van alle genade, die ons heeft geroepen tot Zijn eeuwige glorie in Christus Jezus, Hij zal ons na een weinig lijden tot volmaaktheid brengen, ons versterken en bevestigen. Aan Hem de glorie en de opperheerschappij in de eeuwen der eeuwen. Amen.

[Graduale]
!Ps 54:23; 54:17; 54:19
Werp uw zorg op de Heer. Hij zal u voeden.
V. Toen ik tot de Heer riep, verhoorde Hij mijn bede tegen hen, die mij belagen.
Alleluia, alleluia.
!Ps 7:12
God is een rechtvaardige Rechter, machtig en lankmoedig. Zal Hij altijd zijn toorn doen ontbranden? Alleluia.

[Evangelium]
Vervolg ++ van het heilig Evangelie volgens Lucas
!Luc 15:1-10
In die tijd kwamen de tollenaars en de zondaars tot Jezus, om naar Hem te luisteren. Maar de farizeën en schriftgeleerden morden en zeiden: Deze man ontvangt zondaars en eet met hen! Doch Hij hield hun de volgende gelijkenis voor: Wie van u, die honderd schapen heeft, en er één van verliest, laat niet de negen en negentig in de woestijn achter, om het verlorene te zoeken, tot hij het vindt? En als hij het gevonden heeft, legt hij het vol vreugde op zijn schouders, en thuisgekomen roept hij vrienden en buren bijeen en zegt hun: Verheugt u met mij, want ik heb mijn schaap teruggevonden, dat verloren was! Ik zeg u: zó zal er meer vreugde zijn in de hemel over één zondaar, die zich bekeert, dan over negenennegentig rechtvaardigen, die geen bekering nodig hebben! Of welke vrouw, die tien drachmen bezit, en er één drachme van verliest, zal niet de lamp aansteken, en het huis uitvegen, en zorgvuldig zoeken, tot zij ze vindt? En als zij ze gevonden heeft, roept zij vriendinnen en buren bijeen en zegt: Verheugt u met mij; want ik heb de drachme teruggevonden, die ik verloren had! Zó - zeg Ik u - zal er vreugde zijn bij de engelen Gods over één zondaar, die zich bekeert!

[Offertorium]
!Ps 9:11-12; 9:13
Mogen allen, die uw Naam kennen, vertrouwen op U, o Heer, want Gij verlaat niet, die U zoeken. Zingt lof de Heer, die woont op Sion, want het hulpgeroep van de armen vergeet Hij niet.

[Secreta]
Sla acht, Heer, op de gaven van de Kerk, die tot U smeekt, en laat de nuttiging ervan uw gelovigen door blijvende heiliging tot zaligheid strekken.
$Per Dominum

[Communio]
!Luc 15:10
Ik zeg u: er heerst vreugde bij de engelen Gods over één zondaar, die boetvaardigheid doet.

[Postcommunio]
Moge de nuttiging van uw heilige gaven, o Heer, ons nieuw leven instorten, ons van onze schuld zuiveren en uw eeuwige barmhartigheid bereiden.
$Per Dominum
