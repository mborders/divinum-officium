[Rank]
Dominica IV Post Pentecosten;;Semiduplex;;5

[Rule]
Gloria
Credo
Prefatio=Trinitate
Suffr=Sanctorum;Maria3,Ecclesiæ,Papa;;

[Introitus]
!Ps 26:1; 26:2
v. De Heer is mijn licht en heil, wie zou ik vrezen? De Heer is de Beschermer van mijn leven, voor wie zou ik sidderen? Zij, mijn vijanden, die mij kwellen, zij zelf bezwijken en storten neer.
!Ps 26:3
Al stelde zich een krijgsmacht tegen mij op, mijn hart zal niet vrezen.
&Gloria
v. De Heer is mijn licht en heil, wie zou ik vrezen? De Heer is de Beschermer van mijn leven, voor wie zou ik sidderen? Zij, mijn vijanden, die mij kwellen, zij zelf bezwijken en storten neer.

[Oratio]
Wij vragen U, Heer, laat door uw regeling de wereldorde een vredig verloop vinden, en uw Kerk zich vol vreugde ongestoord aan U kunnen wijden.
$Per Dominum.

[Lectio]
Lezing uit de Brief van de heilige Apostel Paulus aan de Romeinen
!Rom 8:18-23
Broeders, ik ben van mening, dat het lijden van deze tijd niet opweegt tegen de toekomstige heerlijkheid, die in ons geopenbaard zal worden. Want met reikhalzend verlangen ziet de schepping uit naar de verheerlijking van de kinderen Gods. De schepping immers is onderworpen aan de verwording, niet uit eigen wil, maar door de wil van Hem, die haar onderworpen heeft - en wel vol hoop; want ook de schepping zelf zal bevrijd worden van die dienstbaarheid aan het bederf, om te komen tot de vrijheid van de heerlijkheid der kinderen Gods. Wij weten immers, dat heel de schepping zucht en in weeën ligt tot op deze dag. En zij niet alleen, maar ook wij zelf, die de Geest bezitten als eerste vrucht, ook wij zuchten in ons binnenste, smachtend van verlangen naar onze aanneming tot kinderen Gods, naar de bevrijding namelijk van ons lichaam, in Christus Jezus, onze Heer.

[Graduale]
!Ps 78:9; 78:10
Vergeef ons onze zonden, o Heer, opdat men niet zegge onder de heidenen: Waar is hun God?
V. Help ons, o God, onze Redder. Verlos ons, Heer, om de eer van uw Naam.
Alleluia, alleluia.
!Ps 9:5; 9:10
God, Gij zetelt op een troon en oordeelt volgens billijkheid. Wees voor de armen een toevlucht in nood. Alleluia.

[Evangelium]
Vervolg ++ van het heilig Evangelie volgens Lucas
!Luc 5:1-11
In die tijd stond Jezus aan de oever van het meer van Genesareth, terwijl de menigte op Hem aandrong, om naar het woord Gods te luisteren. En Hij zag daar twee scheepjes aan de oever liggen; de vissers waren er uit gegaan en spoelden hun netten. En Hij ging in een van de scheepjes, dat van Simon was, en verzocht hem een weinig van wal te steken. En nedergezeten begon Hij van uit het scheepje de menigte te onderrichten. Toen Hij nu ophield met spreken, zeide Hij tot Simon: Steek nu wat verder van wal, en werp uw netten uit ter vangst! En Simon gaf Hem ten antwoord: Meester, de gehele nacht hebben wij gewerkt en niets gevangen; maar op uw woord zal ik het net uitwerpen! Zij deden dat, en vingen een grote menigte vissen, zodat hun net begon te scheuren. En zij wenkten hun metgezellen in het andere scheepje, om hen te komen helpen. En deze kwamen; en zij vulden beide scheepjes tot zinkens toe. Toen Simon Petrus dit zag, viel Hij voor Jezus' voeten neer en zeide: Heer, ga weg van mij, want ik ben een zondig mens. Want hij en allen, die bij hem waren, stonden verbaasd over de visvangst, die zij gedaan hadden; evenzo ook Jacobus en Johannes, de zonen van Zebedeüs, die de gezellen van Simon waren. Maar Jezus sprak tot Simon: Wees niet bevreesd; van nu af zult gij mensen vangen! Toen brachten zij de scheepjes aan wal, verlieten alles, en volgden Hem.

[Offertorium]
!Ps 12:4-5
Geef licht aan mijn ogen, opdat ik niet inslape in de dood en mijn vijand niet zegge: Ik heb hem overwonnen.

[Secreta]
Wij vragen U, Heer, aanvaard onze offergaven en laat U verzoenen, en dwing door uw genade zelfs onze opstandige neigingen tot U.
$Per Dominum

[Communio]
!Ps 17:3
De Heer is mijn kracht, mijn toevlucht en mijn Redder. Mijn God is mijn Helper.

[Postcommunio]
Wij vragen U, Heer, moge de nuttiging van deze geheimen ons reinigen en door hun kracht ons beschermen.
$Per Dominum
