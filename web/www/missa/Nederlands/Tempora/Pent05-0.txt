[Rank]
Dominica V Post Pentecosten;;Semiduplex;;5

[Rule]
Gloria
Credo
Prefatio=Trinitate
Suffr=Sanctorum;Maria3,Ecclesiæ,Papa;;

[Introitus]
!Ps 26:7; 26:9
v. Luister, Heer, naar mijn stem, die luide roept: Wees Gij mijn Helper. Verlaat mij niet en wil mij niet versmaden, o God, mijn heil.
!Ps 26:1
De Heer is mijn licht en mijn heil. Wie zou ik vrezen?
&Gloria
v. Luister, Heer, naar mijn stem, die luide roept: Wees Gij mijn Helper. Verlaat mij niet en wil mij niet versmaden, o God, mijn heil.

[Oratio]
God, Gij hebt voor hen, die U beminnen, onzichtbare goederen bereid. Stort in ons hart een vurige liefde voor U, opdat wij U in alles en boven alles beminnen, en zo uw beloften, die ieder verlangen overtreffen, verwerven.
$Per Dominum

[Lectio]
Lezing uit de eerste Brief van de heilige Apostel Petrus
!1 Pet 3:8-15
Veelgeliefden, blijft allen één in het gebed; weest medelijdend, vol liefde voor uw broeders; weest barmhartig, welwillend en bescheiden. Vergeldt geen kwaad met kwaad, of verwensing met verwensing; maar wenst daarentegen elkander zegen toe; want daartoe zijt gij geroepen, om aldus zelf zegen te beërven. Want: “Wie een gelukkig leven wil hebben en goede dagen wil zien, hij moet zijn tong afhouden van het kwade, en zijn lippen geen bedrog laten spreken. Laat hij het kwaad vermijden, en het goede doen; de vrede moet hij zoeken en daarnaar streven. Want de ogen des Heren rusten op de rechtvaardigen, en zijn oor is gericht op hun smeken; maar het aanschijn des Heren is tegen degenen, die kwaad doen.” Bovendien, wie kan u kwaad doen, als gij ijverig streeft naar het goede? - Maar al hebt gij ook iets te lijden om wille van de gerechtigheid, gelukkig zijt gij dan! Maakt u echter niet bevreesd voor hen, en laat u niet verontrusten; maar heiligt in uw hart Christus de Heer.

[Graduale]
!Ps 83:10; 83:9
God, onze Beschermer, zie op ons neder en sla uw ogen op uw dienaren. 
V. Heer, God der heerscharen, verhoor het gebed van uw dienaren.
Alleluia, alleluia.
!Ps 20:1
Over uw macht, o Heer, verheugt zich de koning. Hij jubelt uitbundig over uw hulp. Alleluia.

[Evangelium]
Vervolg ++ van het heilig Evangelie volgens Mattheüs
!Matt 5:20-24
In die tijd sprak Jezus tot zijn leerlingen: Als uw gerechtigheid niet groter is dan die van de schriftgeleerden en farizeën, zult gij het rijk der hemelen niet binnengaan! Gij hebt gehoord, dat tot de ouden gezegd is: “Gij zult niet doodslaan”; en wie doodslag begaat, is strafbaar voor het gerecht. Maar Ik zeg u: ieder die toornig wordt op zijn broeder, is strafbaar voor het gerecht; en wie tot zijn broeder zegt: Gij dwaas, hij is strafbaar voor de hoge raad; en wie zegt: Gij goddeloze, hij is strafbaar met het vuur van de hel. Als gij dus uw offergave naar het altaar brengt, en u daar herinnert, dat uw broeder iets tegen u heeft, laat dan uw offergave daar bij het altaar achter, en ga u eerst met uw broeder verzoenen; en kom dan terug om uw gave te offeren.

[Offertorium]
!Ps 15:7; 15:8
Prijzen wil ik de Heer, daar Hij mij inzicht gaf. God houd ik altijd voor ogen, omdat Hij staat aan mijn rechterzijde, opdat ik niet wankele. (Alleluia.)

[Secreta]
Laat U door ons smeken gunstig stemmen, o Heer, en aanvaard goedgunstig deze offers van uw dienaren en uw dienaressen, opdat, wat ieder te uwer ere heeft opgedragen, allen tot heil moge strekken.
$Per Dominum

[Communio]
!Ps 26:4
Dit alleen heb ik de Heer gevraagd, dit streef ik na: te wonen in 's Heren huis al de dagen van mijn leven.

[Postcommunio]
Heer, Gij hebt ons verzadigd met uw hemelse gave. Wij vragen U, wil ons van onze zonden, die wij niet kennen, zuiveren en aan de hinderlagen van de vijand doen ontkomen.
$Per Dominum
