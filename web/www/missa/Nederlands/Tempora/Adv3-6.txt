[Rank]
Sabbato Quattuor Temporum in Adventu;;Feria major;;2.1

[Rule]
Oratio Dominica
no Gloria
no Credo
(rubrica 1960 et missa brevior) LectioL1
(rubrica 1960) celebranda aut forma longior aut forma brevior
LectioL5
Suffr=Maria1;Ecclesiæ,Papa;;

[Introitus]
!Ps 79:4; 79:2
v. Kom en toon ons uw aanschijn, Heer, Gij die troont op de Cherubs, en wij zijn gered.
!Ps 79:2
Herder van Israël, luister aandachtig, Gij, die Jozef weidt als een schaap.
&Gloria
v. Kom en toon ons uw aanschijn, Heer, Gij die troont op de Cherubs, en wij zijn gered.

[LectioL1]
Lezing uit de Profeet Isaias
!Isa 19:20-22
In die dagen zal men roepen tot de Heer, omdat men verdrukt wordt, en Hij zal hun een redder zenden en een verdediger, die hen bevrijden zal. En de Heer zal door Egypte erkend worden; de Egyptenaren zullen te dien dage de Heer erkennen. En zij zullen Hem eren met offers en gaven en de Heer geloften afleggen en die volbrengen. Want de Heer zal Egypte met plagen slaan, maar Hij zal ze genezen; als zij zich bekeren tot de Heer, dan zal Hij hun genadig zijn, en genezen zal hen de Heer, onze God.
$Deo gratias

[GradualeL1]
!Ps 18:7; 18:2
Aan het eind van de hemel is zijn opgang en zijn kringloop reikt tot het andere einde.
V. De hemelen verhalen de glorie van God en het uitspansel roemt het werk van zijn handen.

[OratioL1]
Wij vragen U, almachtige God, wil ons, die tengevolge van de oude slavernij gebukt gaan onder het juk van de zonde, bevrijden door de nieuwe geboorte van uw enige Zoon, die wij verwachten.
$Qui tecum

[LectioL2]
Lezing uit de Profeet Isaias
!Isa 35:1-7
Dit zegt de Heer: De woestijn en de eenzaamheid zullen zich verheugen, en de wildernis zal van blijdschap bloeien als de lelie. Weelderig zal zij bloeien, en blij zal zij jubelen en zingen. De heerlijkheid van de Libanon wordt haar geschonken; de luister van de Carmel en de Saron, zij zullen de glorie des Heren aanschouwen en de heerlijkheid van onze God. Geeft kracht aan uw verslapte handen en versterkt uw zwakke knieën. Zegt aan de kleinmoedigen: Schept moed en vreest toch niet! Zie, uw God brengt de wraak der vergelding: God zelf zal komen en u verlossen. Dan zullen de ogen der blinden opengaan en de oren der doven worden ontsloten. De kreupele zal opspringen als een hert, en de tong van de stommen zal worden ontbonden. Want water is er ontsprongen in de woestijn en stromende beken in de wildernis. En wat dor was, wordt een waterplas en dorstend land een bron van water: Zo spreekt de almachtige Heer.
$Deo gratias

[GradualeL2]
!Ps 18:6; 18:7
In de zon heeft Hij zijn tent opgeslagen; Hij is als een bruidegom, die treedt uit zijn kamer.
V. Aan het eind van de hemel is zijn opgang en zijn kringloop reikt tot het andere einde.

[OratioL2]
Wij vragen U, Heer, verblijd ons, uw onwaardige dienaren, die de schuld van eigen daden bedroeft, door de komst van uw enige Zoon.
$Qui tecum

[LectioL3]
Lezing uit de Profeet Isaias
!Is 40:9-11
Dit zegt de Heer: Bestijg een hoge berg, gij, bode van vreugde voor Sion; verhef met kracht uw stem, gij, bode van vreugde voor Jeruzalem. Verhef ze zonder vrees; zeg aan Juda's steden: hier is uw God. Zie, God de Heer nadert in kracht, en zijn arm voert heerschappij; zie, de beloning, die Hij schenkt, heeft Hij bij Zich, en het loon, dat Hij geeft, brengt Hij mee. Als een herder weidt Hij zijn kudde, en in zijn arm vangt Hij de lammeren op, en Hij draagt ze in zijn schoot. Hij, de Heer onze God.
$Deo gratias

[GradualeL3]
!Ps 79:20; 79:3
Heer, God der heerscharen, richt ons weer op; toon ons uw aanschijn en wij zijn gered.
V. Heer, wek op uw macht en kom om ons te redden.

[OratioL3]
Wij vragen U, almachtige God, laat het komend feest van uw Zoon ons in dit leven genezing brengen en in de eeuwigheid het loon verwerven.
$Per eundem

[LectioL4]
Lezing uit de Profeet Isaias
!Is 45:1-8.
Dit zegt de Heer tot Cyrus, mijn gezalfde, wiens rechterhand Ik vastgreep, om voor hem de volkeren neer te slaan en koningen op de vlucht te drijven, om de poorten voor hem te openen, zodat geen deuren gesloten blijven: Ik, Ik zal voor u uitgaan en de groten der aarde vernederen; bronzen poorten zal Ik verbrijzelen en ijzeren grendels verbreken; schenken zal Ik u verborgen rijkdommen en de allergeheimste schatten; opdat gij weten moogt, dat Ik de Heer ben, die bij name u roep, de God van Israël. Terwille van mijn dienstknecht Jacob, en van Israël, mijn uitverkorene, heb Ik u bij name geroepen, gaf Ik u een erenaam, zonder dat gij Mij kendet. Ik ben de Heer, en anders is er geen. Geen God is er buiten Mij! Ik heb u omgord, zonder dat gij Mij kendet, opdat zij in Oost en in West mogen weten, dat er geen is behalve Ik! Ik ben de Heer, en er is geen ander. Ik, die het licht heb geschapen en de duisternis gemaakt heb, die de vrede veroorzaak en het onheil verwek. Ik ben de Heer, die dat alles tot stand breng. Gij, hemelen, zendt uw dauw van boven, en laat de wolken de Gerechte regenen. De aarde mogen opengaan en de Redder doen ontspruiten, en de gerechtigheid moge dan mede ontkiemen; Ik, de Heer, heb Hem geschapen!
$Deo gratias

[GradualeL4]
!Ps 79:3,; 79:2; 79:3
Heer, wek op uw macht en kom om ons te redden.
V. Herder van Israël, luister aandachtig, Gij, die Jozef weidt als een schaap; Gij, die troont op de Cherubs, toon U aan Efraïm, Benjamin en Manasse.

[OratioL4]
Wij vragen U, Heer, verhoor goedgunstig de gebeden van uw volk, opdat wij, die terecht om onze zonden geslagen worden, door uw liefdevol bezoek getroost worden.
$Qui vivis

[LectioL5]
@Tempora/093-6

[OratioL5]
@Tempora/093-6

[Oratio]
God, Gij ziet hoe wij gebukt gaan onder onze boosheid. Doe ons door uw goedgunstigheid uit uw bezoek troost putten.
$Qui vivis

[Lectio]
Lezing uit de tweede Brief van de heilige Apostel Paulus aan de Thessalonicenzen
!2 Thess 2:1-8
Broeders, bij de komst van onze Heer Jezus Christus en van onze vereniging met Hem, smeken wij u, dat gij u toch niet zo snel van uw inzicht laat afbrengen en u niet ongerust laat maken, noch door een geestesuitspraak, noch door een woord of een brief, die zogenaamd van ons afkomstig is, als zou de dag des Heren dichtbij zijn. Laat toch niemand u misleiden, hoe dan ook. Want eerst moet de afval plaatshebben en de zoon der zonde optreden, de zoon des verderfs, die in opstand komt en zich verheft boven al wat God heet of vereerd wordt, zo zelfs, dat hij in de tempel van God gaat zetelen en zich aanstelt als ware hij God. Weet gij niet meer, dat ik u over dit alles gesproken heb, toen ik nog bij u was? En gij weet, wat hem op het ogenblik nog tegenhoudt, opdat zijn optreden plaats hebbe op de tijd, die hem is vastgesteld. Want de boosheid is in het geheim reeds aan het werk, - alléén, dat hij, die haar op het ogenblik nog tegenhoudt, haar blijve tegenhouden, totdat hij tenslotte uit de weg gaat. En dan zal die booswicht optreden; doch de Heer Jezus zal hem doden met de adem van zijn mond en hem vernietigen door de luister van zijn komst.

[Graduale]
!Ps:79:2-3
Herder van Israël, luister aandachtig, Gij, die Jozef weidt als een schaap.
V. Gij, die troont op de Cherubs, toon U aan Efraïm, Benjamin en Manasse.
V. Heer, wek op uw macht en kom om ons te redden.

[Evangelium]
Vervolg ++ van het heilig Evangelie volgens Lucas
!Luc 3:1-6
In het vijftiende regeringsjaar van Keizer Tiberius, toen Pontius Pilatus landvoogd was van Judea, Herodes viervorst van Galilea, zijn broeder Filippus viervorst van Iturea en het gewest Trachonitis, en Lisanias viervorst van Abilene, onder de hogepriesters Annas en Caiphas, kwam het woord des Heren tot Johannes, de zoon van Zacharias, in de woestijn. En hij trad op in geheel de Jordaanstreek, en preekte een doopsel van boetvaardigheid tot vergiffenis van zonden: zoals er geschreven staat in het boek der voorspellingen van de profeet Isaias: “De stem van een roepende in de woestijn: Bereidt de weg des Heren, maakt zijn paden recht. Elke kloof moet worden gedempt, iedere berg en heuvel worden geslecht. De kronkelpaden moeten recht, de oneffen wegen effen worden. En alle vlees zal het heil van God aanschouwen.”

[Offertorium]
!Zach 9:9
Juich luide, dochter Sion; verkondig het, dochter Jeruzalem; zie, uw Koning komt bij u. Hij is heilig en een Verlosser.

[Secreta]
Wij vragen U, Heer, geef genadig acht op deze offeranden, opdat zij onze godsvrucht en ons heil ten goede komen.
$Per Dominum

[Communio]
!Ps 18:6-7
Hij springt op als een reus om zijn baan te doorlopen. Aan het eind van de hemel is zijn opgang en zijn kringloop reikt tot het andere einde.

[Postcommunio]
Wij vragen U, Heer, onze God, dat Gij deze heilige geheimen, die Gij tot beschutting van onze verlossing hebt bestemd, ons een geneesmiddel laat zijn voor nu en de toekomst.
$Per Dominum
