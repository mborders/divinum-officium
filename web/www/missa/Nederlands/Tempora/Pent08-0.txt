[Rank]
Dominica VIII Post Pentecosten;;Semiduplex;;5

[Rule]
Gloria
Credo
Prefatio=Trinitate
Suffr=Sanctorum;Maria3,Ecclesi√¶,Papa;;

[Introitus]
!Ps 47:10-11
v. Wij ontvingen uw barmhartigheid, o God, binnen uw tempel. Gelijk uw Naam, o God, zo reikt uw lof tot aan de uiteinden der aarde. Uw rechterhand is vol van gerechtigheid.
!Ps 47:2
Groot is de Heer en hoogst lofwaardig, in de stad van God, op zijn heilige berg.
&Gloria
v. Wij ontvingen uw barmhartigheid, o God, binnen uw tempel. Gelijk uw Naam, o God, zo reikt uw lof tot aan de uiteinden der aarde. Uw rechterhand is vol van gerechtigheid.

[Oratio]
Wij vragen U, Heer, geef ons in uw goedheid altijd het vermogen om juist te denken en zuiver te handelen, opdat wij, die zonder U niet kunnen bestaan, volgens uw wil kunnen leven.
$Per Dominum

[Lectio]
Lezing uit de Brief van de heilige Apostel Paulus aan de Romeinen
!Rom 8:12-17
Broeders, wij hebben wel verplichtingen, maar niet tegenover het vlees, dat wij naar het vlees zouden moeten leven. Want als gij leeft naar het vlees, zult gij zeker sterven; maar als gij door de geest de werken van het vlees doet sterven, dan zult gij leven. Want allen, die door de Geest van God worden gedreven, dat zijn kinderen van God. Immers, gij hebt geen slavengeest ontvangen, om weer te leven in vrees; maar gij hebt een geest ontvangen, waardoor wij tot kinderen zijn aangenomen en roepen: Abba [Vader]. Immers de Geest zelf getuigt aan onze geest, dat wij kinderen zijn van God. Maar zijn wij kinderen, dan ook erfgenamen: erfgenamen van God en mede-erfgenamen van Christus.

[Graduale]
!Ps 30:3
Wees voor mij een God, die mij beschermt, een toevluchtsoord, waar Gij mij redt.
!Ps 70:1
God, op U vertrouw ik. Heer, in eeuwigheid zal ik niet beschaamd worden.
Alleluia, alleluia.
!Ps 47:2
Groot is de Heer en hoogst lofwaardig in de stad van God, op zijn heilige berg. Alleluia.

[Evangelium]
Vervolg ++ van het heilig Evangelie volgens Lucas
!Luc 16:1-9
In die tijd hield Jezus zijn leerlingen de volgende gelijkenis voor: Er was eens een rijk man, die een rentmeester had; en deze werd bij hem aangeklaagd, dat hij zijn goederen verkwistte. En hij liet hem roepen en zeide tot hem: Wat hoor ik daar van u? Gij hebt verantwoording te doen van uw beheer; want gij kunt niet langer rentmeester blijven. Toen dacht de rentmeester bij zich zelf: Wat moet ik beginnen, nu mijn meester mij het rentmeesterschap afneemt? Spitten kan ik niet, en bedelen, daarvoor schaam ik mij! - Maar ik weet al, wat ik zal doen, opdat zij mij in huis zullen opnemen, wanneer ik als rentmeester ben afgezet. Hij liet dan de schuldenaars van zijn heer een voor een bij zich komen. En hij vroeg aan de eerste: Hoeveel zijt gij aan mijn heer schuldig? En deze antwoordde: Honderd vat olie. En hij sprak tot hem: Hier, neem uw schuldbekentenis, ga gauw zitten, en maak er vijftig van. Vervolgens vroeg hij aan een ander: En gij, hoeveel zijt gij schuldig? En deze antwoordde: Honderd mud tarwe. Hij sprak tot hem: Hier, neem uw schuldbekentenis, en maak er tachtig van. En de eigenaar prees in de onrechtvaardige rentmeester, dat hij met overleg te werk was gegaan. Want inderdaad, de kinderen van deze wereld gaan onder elkander met meer overleg te werk dan de kinderen van het licht. Ook Ik zeg tot u: Maakt u vrienden door middel van de mammon, zo vol ongerechtigheid, opdat zij u bij uw sterven opnemen in de eeuwige woontenten.

[Offertorium]
!Ps 17:28; 17:32
Gij redt het nederige volk, o Heer, maar trotse blikken slaat Gij neer, want wie is er, buiten U, o Heer?

[Secreta]
Wij vragen U, Heer, aanvaard de gaven, die wij U door uw eigen mildheid kunnen aanbieden, opdat deze heilige geheimen door de werking van uw genadekracht ons leven hier op aarde heiligen, en ons tot de eeuwige vreugden brengen.
$Per Dominum

[Communio]
!Ps 33:9
Smaakt en ziet, hoe goed de Heer is. Gelukkig de man, die op Hem vertrouwt.

[Postcommunio]
Moge, o Heer, dit geheim ons naar lichaam en ziel vernieuwen, opdat wij de uitwerking mogen ondervinden van datgene, wat wij in deze dienst vieren.
$Per Dominum
