[Rank]
Dominica II Adventus;;Semiduplex;;5.6

[Rule]
no Gloria
Credo
Suffr=Maria1;Ecclesiæ,Papa;;

[Introitus]
!Is 30:30
v. Volk van Sion, zie, de Heer zal komen om de volkeren te redden en de Heer zal de heerlijkheid van zijn stem doen horen in de blijdschap van uw hart.
!Ps 79:2
Herder van Israël, luister aandachtig, Gij, die Jozef weidt als een schaap.
&Gloria
v. Volk van Sion, zie, de Heer zal komen om de volkeren te redden en de Heer zal de heerlijkheid van zijn stem doen horen in de blijdschap van uw hart.

[Oratio]
Heer, wek onze harten op om de wegen voor uw enige Zoon gereed te maken, opdat wij door zijn komst U met een gereinigd hart mogen dienen.
$Qui tecum

[Lectio]
Lezing uit de Brief van de heilige Apostel Paulus aan de Romeinen
!Rom 15:4-13.
Broeders, alles wat er geschreven staat, werd geschreven om ons te onderrichten; opdat wij door het geduld en de vertroosting, die in de Schriften te vinden zijn, zouden versterkt worden in Godsvertrouwen. God dan, van wie het geduld en de vertroosting komt, geve u, dat gij eensgezind zijt onder elkander, naar de geest van Jezus Christus; opdat gij eendrachtig en eenstemmig God, de Vader van onze Heer Jezus Christus, moogt verheerlijken. Daarom - neemt elkander op, zoals Christus u heeft opgenomen ter ere Gods. Ik bedoel daarmee, dat Christus Jezus dienaar der besnedenen is geworden om wille van Gods waarachtigheid, om de beloften aan de vaderen gegeven in vervulling te doen gaan; maar ook, dat de heidenen God zijn gaan prijzen om zijn barmhartigheid. Zo toch staat er geschreven: “Daarom zal ik U loven onder de heidenen, o Heer, en uw Naam lofzingen.” En verder heet het: “Verblijdt u, heidenen, tezamen met zijn volk.” En elders: “Gij, heidenen, looft allen de Heer, en prijst Hem, alle volkeren.” En dan zegt Isaias nog: “Komen zal de spruit van Jesse, Hij, die zal opstaan om over de heidenen te heersen; op Hem zullen de heidenen hun hoop vestigen.” God nu, op wie onze hoop gericht is, vervulle u met alle vreugde en vrede door het bezit van het geloof, opdat uw hoop overvloedig moge toenemen door de kracht van de Heilige Geest.

[Graduale]
!Ps 49:2-3; 49:5
Uit Sion straalt de luister van zijn heerlijkheid. Met praal treedt God te voorschijn. 
V. Brengt zijn getrouwen bijeen, die door offers zijn verbond hebben bezegeld.
Alleluia, alleluia.
!Ps 121:1
V. Ik was verheugd toen men mij zeide: wij trekken op naar 's Heren huis. Alleluia.

[GradualeF]
!Ps 49:2-3; 49:5
Uit Sion straalt de luister van zijn heerlijkheid. Met praal treedt God te voorschijn. 
V. Brengt zijn getrouwen bijeen, die door offers zijn verbond hebben bezegeld.

[Evangelium]
Vervolg ++ van het heilig Evangelie volgens Mattheüs
!Matt 11:2-10
In die tijd, toen Johannes in de gevangenis hoorde van de werken van Christus, zond hij twee van zijn leerlingen om Hem te vragen: Zijt Gij het, die komen moet, of hebben wij een ander te verwachten? En Jezus gaf hun ten antwoord: Gaat aan Johannes berichten, wat gij gehoord en gezien hebt. Blinden zien, kreupelen lopen, melaatsen worden gereinigd, doven horen, doden verrijzen, en aan armen wordt het Evangelie verkondigd. Zalig is hij, die geen aanstoot neemt aan Mij. Toen zij weggingen, begon Jezus tot de menigte te spreken over Johannes: Wat zijt gij in de woestijn gaan zien? Een riet, dat door de wind wordt heen en weer bewogen? - Maar wat zijt gij dan gaan zien? Een mens in zachte kleren? Zie, mensen met zachte kleren zijn te vinden in de paleizen van de koningen. - Maar wat zijt gij er dan gaan zien? Een profeet? Ja, zeg Ik u, zelfs meer dan een profeet. Want Hij is het, van wie geschreven staat: “Zie, Ik zend mijn gezant voor U uit, om vóór U de weg te bereiden.”

[Offertorium]
!Ps 84:7-8
Gij, o God, zult ons opnieuw doen leven, en uw volk zal zich in U verblijden. Toon ons, Heer, uw barmhartigheid en schenk ons uw heil.

[Secreta]
Wij vragen U, Heer, laat U verzoenen door de gebeden en offeranden van ons, geringen, en sta ons bij met uw hulp, waar de steun van onze verdiensten te kort schiet.
$Per Dominum

[Communio]
!Bar 5:5; 4:36
Op, Jeruzalem, bestijg de hoogte en aanschouw het heil, dat u gewordt van uw God.

[Postcommunio]
Verzadigd door het voedsel van de geestelijke spijs, smeken wij U, Heer, deemoedig, dat Gij door de deelname aan dit mysterie ons het aardse leert geringschatten en het hemelse beminnen.
$Per Dominum
