[Rank]
Dominica III Post Epiphaniam;;Semiduplex;;5

[Rule]
Gloria
Credo
Prefatio=Trinitate

[Introitus]
!Ps 96:7-8
v. Aanbidt God, gij, al zijn engelen! Sion hoort het en jubelt en de dochters van Juda juichen.
!Ps 96:1
De Heer is Koning; laat de aarde jubelen, laat de vele eilanden juichen.
&Gloria
v. Aanbidt God, gij, al zijn engelen! Sion hoort het en jubelt en de dochters van Juda juichen.

[Oratio]
Almachtige, eeuwige God, houd in uw goedheid rekening met onze zwakheid, en strek de hand van uw Majesteit uit om ons te beschermen.
$Per Dominum

[Lectio]
Lezing uit de Brief van de heilige Apostel Paulus aan de Romeinen
!Rom 12:16-21
Broeders, meent niet, dat gij de wijsheid bezit. Vergeldt niemand kwaad met kwaad, maar weest bedacht op het goede, niet alleen voor het oog van God, maar ook voor het oog van alle mensen. Als het mogelijk is, leeft dan met iedereen in vrede, voor zover het van u afhangt. Geliefden, oefent zelf geen wraak; maar laat dat over aan de gramschap Gods; want er staat geschreven: “Aan Mij de wraak: Ik zal vergelden, zegt de Heer.” Integendeel, als uw vijand honger heeft, geef hem dan te eten; als hij dorst heeft, geef hem te drinken; want als gij dat doet, stapelt gij vurige kolen op zijn hoofd. Laat u niet overwinnen door het kwaad; maar overwin het kwade door het goede.

[Graduale]
!Ps 101:16-17
De volkeren, o Heer, zullen ontzag hebben voor uw Naam, en alle koningen der aarde voor uw heerlijkheid. 
V. Omdat de Heer Sion heeft opgebouwd en zal verschijnen in zijn majesteit.
Alleluia, alleluia.
!Ps 96:1
De Heer is Koning; laat de aarde jubelen, laat de vele eilanden juichen. Alleluia.

[Evangelium]
Vervolg ++ van het heilig Evangelie volgens Mattheüs
!Matt 8:1-13
In die tijd, toen Jezus van de berg was afgedaald, volgde Hem een talrijke menigte, en zie, daar kwam een melaatse tot Hem, die zich voor Hem neerwierp en zeide: Heer, zo Gij wilt, kunt Gij mij reinigen. En Jezus strekte de hand uit, raakte hem aan, en sprak: Ik wil het; word gereinigd. En terstond was hij van de melaatsheid gereinigd. Dan zeide Jezus tot hem: Zorg, dat gij het aan niemand zegt, maar ga u vertonen aan de priester en de gave offeren, die Mozes heeft voorgeschreven; dan hebben zij een bewijs. Toen Hij nu in Capharnaüm kwam, trad er een hoofdman op Hem toe met de bede: Heer, mijn dienstknecht ligt thuis verlamd en lijdt hevige pijnen. En Jezus zeide tot hem: Ik zal komen om hem te genezen. Doch de hoofdman antwoordde: Heer, ik ben niet waardig, dat Gij onder mijn dak komt; maar spreek slechts één woord, dan zal mijn knecht genezen. Immers ik sta zelf ook onder gezag, maar ik heb weer soldaten onder mij; en tot de een zeg ik: Ga, en hij gaat; en tot een ander: Kom, en hij komt; en tot mijn dienstknecht: Doe dit, en hij doet dit. Toen Jezus dat hoorde, stond Hij verwonderd en Hij zeide tot die Hem volgden: Voorwaar Ik zeg u: zo'n groot geloof heb Ik in Israël niet gevonden. Doch Ik zeg u, velen zullen er komen van Oost en West, en met Abraham, Isaäc en Jacob aanzitten in het rijk der hemelen; maar de kinderen van het rijk zullen buiten geworpen worden in de duisternis; daar zal het zijn: geween en geknars der tanden. Dan sprak Jezus tot de hoofdman: Ga heen, en u geschiede overeenkomstig uw geloof. En op hetzelfde uur werd de knecht weer gezond.

[Offertorium]
!Ps 117:16; 117:17
De rechterhand des Heren heeft haar kracht ontplooid, de rechterhand des Heren heeft mij verheven. Neen, ik zal niet sterven, maar leven, en de werken des Heren zal ik verkondigen.

[Secreta]
Wij vragen U, Heer, moge deze offerande ons van zonden zuiveren, en tot het vieren van het offer uw dienaren naar ziel en lichaam heiligen.
$Per Dominum

[Communio]
!Luc 4:22
Allen stonden verbaasd over de woorden, die over zijn goddelijke lippen vloeiden.

[Postcommunio]
Wij vragen U, Heer, dat Gij ons, die Gij aan zulke verheven geheimen doet deelnemen, voor hun uitwerking in volle werkelijkheid wilt openstellen.
$Per Dominum
