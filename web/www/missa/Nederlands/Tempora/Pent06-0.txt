[Rank]
Dominica VI Post Pentecosten;;Semiduplex;;5

[Rule]
Gloria
Credo
Prefatio=Trinitate
Suffr=Sanctorum;Maria3,Ecclesiæ,Papa;;

[Introitus]
!Ps 27:8-9
v. De Heer is een kracht van zijn volk en voor zijn Gezalfde een heilzame schutse. Red uw volk, o Heer, en zegen uw erfdeel en leid hen voor eeuwig.
!Ps 27:1
Tot U riep ik, o Heer. Mijn God, blijf niet doof voor mij: laat mij niet bij uw zwijgen gelijk worden aan hen, die neerdalen in het graf.
&Gloria
v. De Heer is een kracht van zijn volk en voor zijn Gezalfde een heilzame schutse. Red uw volk, o Heer, en zegen uw erfdeel en leid hen voor eeuwig.

[Oratio]
God der heerscharen, van U alleen komt alle goed. Stort in ons hart de liefde voor uw Naam en breng in ons de deugd tot groter bloei, om zo het goede aan te kweken, en het gekweekte met uw zorgzame liefde te bewaren.
$Per Dominum

[Lectio]
Lezing uit de Brief van de heilige Apostel Paulus aan de Romeinen
!Rom 6:3-11
Broeders, wij allen, die gedoopt zijn tot vereniging met Christus Jezus, wij zijn gedoopt tot vereniging met zijn dood. Immers door dat doopsel ten dode zijn wij met Hem begraven, opdat - zoals Christus uit de doden is opgewekt door de glorie van de Vader - aldus ook wij in nieuwheid van leven zouden wandelen. Want als wij met zijn dood in gelijkvormigheid zijn samengegroeid, dan zullen wij dat ook zo zijn met zijn verrijzenis. Dit toch weten wij, dat onze oude mens mede aan het kruis is geslagen, opdat het lichaam der zonde zou worden vernietigd en wij geen slaaf meer zouden zijn van de zonde. Want wie gestorven is, is vrij geworden van de zonde. Indien wij dan met Christus zijn gestorven, wij geloven, dat wij ook met Christus zullen leven; want wij weten, dat Christus - eenmaal van de doden opgestaan - niet meer sterft; de dood zal over Hem geen macht meer hebben. Want Hij stierf voor de zonde, één enkele maal; maar nu Hij weer leeft, leeft Hij voor God. Zo moet ook gij u zelf beschouwen als dood voor de zonde, maar als levend voor God in Christus Jezus, onze Heer.

[Graduale]
!Ps 89:13; 89:1
Heer, wend U een weinig tot ons en wees uw dienaren genadig.
V. Heer, Gij zijt onze toevlucht geweest van geslacht tot geslacht.
Alleluia, alleluia.
!Ps 30:2-3
Op U, Heer, vertrouw ik. Laat mij niet beschaamd worden voor eeuwig. Bevrijd en red mij in uw gerechtigheid. Neig uw oor tot mij. Red mij spoedig. Alleluia.

[Evangelium]
Vervolg ++ van het heilig Evangelie volgens Marcus
!Marc 8:1-9
In die tijd, toen er eens een grote menigte bij Jezus was en zij niets meer te eten hadden, riep Hij zijn leerlingen bij Zich en sprak tot hen: Ik heb medelijden met deze mensen; want zij zijn nu al drie dagen bij Mij, en zij hebben niets meer te eten; en als Ik hen zo naar huis laat gaan, zonder dat zij gegeten hebben, zullen zij onderweg bezwijken; want sommigen van hen zijn van verre gekomen. En zijn leerlingen gaven Hem ten antwoord: Hoe zou men hun hier in de eenzaamheid voldoende brood te eten kunnen geven? En Hij vroeg hun: Hoeveel broden hebt gij? En zij antwoordden: Zeven. Toen liet Hij het volk zeggen, dat zij zich op de grond zouden neerzetten. Dan nam Hij de zeven broden, sprak een dankgebed uit, brak ze, en gaf ze aan zijn leerlingen om ze rond te delen. En deze deelden ze uit aan het volk. Ook hadden zij enige visjes; en Hij sprak er de zegen over uit, en liet ze ronddelen. En zij aten, tot zij verzadigd waren; dan verzamelden zij de overgeschoten brokken, zeven manden vol. Het waren er ongeveer vierduizend, die gegeten hadden. Toen liet Hij hen heengaan.

[Offertorium]
!Ps 16:5; 16:6-7
Ondersteun mijn schreden op uw wegen, opdat mijn voet niet wankele. Neig uw oor tot mij en luister naar mijn smeken. Openbaar uw wonderbare barmhartigheid, Gij, o Heer, die redding schenkt aan hen, die op U vertrouwen.

[Secreta]
Laat U door ons smeken gunstig stemmen, o Heer, en aanvaard goedgunstig deze offers van uw volk, en laat ons ook inderdaad verkrijgen, wat wij in geloof vragen, opdat niemands verlangen ijdel en niemands vraag vergeefs zij.
$Per Dominum.

[Communio]
!Ps 26:6
Ik zal dan rondgaan en in zijn tabernakel een offer brengen van jubelzang. Bezingen zal ik de Heer, Hem loven met psalterspel.

[Postcommunio]
Nu wij ons aan uw gaven verzadigd hebben, o Heer, vragen wij U, laat haar werking ons zuiveren en haar bescherming ons verdedigen.
$Per Dominum
