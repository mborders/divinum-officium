[Rank]
Feria VI post Cineres;;Feria major;;2.1

[Rule]
no Gloria
Prefatio=Quad
Suffragium=Sanctorum;Vivis;;
Super populum

[Introitus]
!Ps 29:11
v. De Heer heeft mij verhoord en was mij genadig. De Heer is mijn Helper geworden.
!Ps 29:2
Luide wil ik U prijzen, o Heer, want Gij hebt mij gered en liet mijn vijanden niet over mij juichen.
&Gloria
v. De Heer heeft mij verhoord en was mij genadig. De Heer is mijn Helper geworden.

[Oratio]
Wij vragen U, Heer, begunstig met uw genade de begonnen vasten, opdat wij de tucht, die wij ons lichaam opleggen, ook met oprechte wil vermogen uit te voeren.
$Per Dominum

[Lectio]
Lezing uit de Profeet Isaias
!Isa 58:1-9
Dit zegt God, de Heer: Roep zonder ophouden, laat uw stem klinken als een bazuin; en verkondig aan mijn volk hun misdaden en aan Jacobs huis hun zonden. Want zij vragen Mij dag in dag uit, en zij willen mijn plannen weten, als waren zij een volk, dat gerechtigheid oefent, en de wet van zijn God niet verliet. Zij eisen van Mij rechtvaardig te oordelen en zouden willen zijn dicht bij God. Waarom hebben wij gevast, zonder dat Gij er naar omziet, waarom ons vernederd, zonder dat Gij er op let? Zie! terwijl gij vast, doet gij nog uw eigen wil; want al uw schuldenaars dwingt gij tot betalen. Zie, gij vast onder twist en tweedracht, en misdadig slaat gij er op met de vuist! Houdt op met vasten zoals gij het tot nu toe gedaan hebt: dan zal men in de hemel weer luisteren naar uw geroep. Is dit soms het vasten, zoals Ik dat verkies, dat iemand een dag lang zich kwelt; dat hij zijn hoofd buigt krom als een hoepel, en zich uitstrekt op zak en as? Noemt gij dat soms een vasten en een welgevallige daad voor de Heer? Is niet veeleer dit het vasten, dat Ik wens: verbreek die misdadige boeien, maak los die knellende banden. Laat hen, die gij hebt gebroken, vrij heengaan, en neem weg alle drukkende last. Breek voor de behoeftige uw brood, en breng armen en zwervers in uw huis. Als gij iemand naakt ziet, geef hem dan kleding, en wil uw eigen bloed niet versmaden. Dan zal uw licht doorbreken als de morgenstond, en uw genezing zal weldra beginnen. Dan zal uw gerechtigheid weer voor u uitgaan, en de glorie des Heren zal u begeleiden. Als gij dan roept, zal de Heer u verhoren; en smeekt gij om hulp, dan zegt Hij: Hier ben Ik; want Ik ben barmhartig, Ik, de Heer uw God.

[Graduale]
!Ps 26:4
Dit alleen heb ik de Heer gevraagd, dit streef ik na: te wonen in 's Heren huis. 
V. Om de beminnelijkheid van de Heer te genieten en in zijn heilige tempel bescherming te vinden.
!Ps 102:10
Heer, behandel ons niet naar onze zonden, die wij bedreven, vergeld ons niet naar uw schuld.
!Ps 78:8-9
Ach, Heer, denk toch niet meer aan onze vroegere zonden. Moge uw barmhartigheid ons spoedig tegemoet treden, want wij zijn ellendig bovenmate. (Hier maakt men een kniebuiging.)
V. Help ons, o God, onze Redder. Verlos ons, Heer, om de eer van uw Naam. Om wille van uw Naam, vergeef ons onze zonden.

[Evangelium]
Vervolg ++ van het heilig Evangelie volgens Mattheüs
!Matt 5:43-48; 6:1-4
In die tijd sprak Jezus tot zijn leerlingen: Gij hebt gehoord, dat er gezegd is: Gij zult uw naaste beminnen, maar uw vijand behoeft gij niet te beminnen. Ik echter zeg u: Bemint uw vijanden; doet wel aan die u haten, en bidt voor hen die u vervolgen en lasteren, om zodoende kinderen te zijn van uw Vader, die in de hemel is, die zijn zon laat opgaan voor goeden en kwaden, en zijn regen neerzendt over rechtvaardigen en zondaars. Want als gij hen bemint, die u beminnen, welk loon zult gij dan ontvangen? Doen ook de tollenaars dat niet? En als gij alleen uw broeders begroet, wat voor bijzonders doet gij dan? Doen ook de heidenen dat niet? Weest gij dus volmaakt, zoals ook uw hemelse Vader volmaakt is. Waakt er voor, dat gij uw gerechtigheid niet beoefent voor het oog van de mensen, om door hen gezien te worden; want anders ontvangt gij geen loon van uw Vader, die in de hemel is. Als gij dus aalmoezen geeft, laat dat dan niet voor u uit bazuinen, zoals de huichelaars dat doen in de synagogen en op straat, om gezien te worden door de mensen. Voorwaar Ik zeg u: zij hebben hun loon al ontvangen. Gij, daarentegen, als gij aalmoezen geeft, laat dan uw linkerhand niet weten wat uw rechterhand doet, opdat uw aalmoes in het verborgene blijft; en uw Vader, die in het verborgene ziet, zal het u vergelden.

[Offertorium]
!Ps 118:154; 118:125
Heer, naar uw woord, behoud mij in het leven, opdat ik uw getuigenissen mag kennen.

[Secreta]
Wij vragen U, Heer, laat het offer, dat wij U in de veertigdaagse vasten opdragen, onze zielen aan U welgevallig maken en ons in staat stellen ons bereidwilliger te onthouden.
$Per Dominum

[Communio]
!Ps 2:11-12
Dient de Heer in vreze. Juicht Hem toe met huivering. Neemt zijn Wet op u, opdat gij niet, de weg kwijt, vergaat.

[Postcommunio]
Heer, stort in ons uw Liefdesgeest, om zo hen, die Gij door het éne hemelse brood hebt verzadigd, één van hart te maken in uw liefde.
$Per Dominum eiusdem

[Super populum]
!Oratio super populum
v. Laat ons bidden.
v. Buigt nederig uw hoofd voor God.
v. Heer, bescherm uw volk en reinig het genadig van alle zonden, want geen tegenslag zal het treffen, als er geen zonde heerst.
$Per Dominum
