[Rank]
Feria Secunda infra Hebdomadam II in Quadragesima;;Feria major;;2.1

[Rule]
no Gloria
Suffragium=Sanctorum;Vivis;;
Super popul

[Introitus]
!Ps 25:11-12
v. Red mij, Heer, en wees mij genadig, want mijn voet staat op effen baan. Ik zal de Heer in de vergaderingen loven.
!Ps 25:1
Verschaf mij recht, o Heer, want ik wandel in onschuld. Op de Heer vertrouw ik en ik zal niet wankelen.
&Gloria
v. Red mij, Heer, en wees mij genadig, want mijn voet staat op effen baan. Ik zal de Heer in de vergaderingen loven.

[Oratio]
Wij vragen U, almachtige God, zorg dat uw gezin, dat zich in tuchtiging van het vlees van voedsel onthoudt, in het betrachten van de gerechtigheid zich onthoudt van de zonde.
$Per Dominum

[Lectio]
Lezing uit de Profeet Daniël
!Dan 9:15-19
In die dagen bad Daniël tot de Heer als volgt: Heer, onze God, die met sterke hand uw volk hebt uitgeleid uit het land van Egypte, en die U een naam gemaakt hebt tot op de dag van vandaag, wij hebben gezondigd, Heer, wij hebben misdaan tegen al uw gerechtigheid. Ik smeek U, wil toch uw toorn en uw gramschap afwenden van uw stad Jeruzalem en van uw heilige berg. Want om onze zonden en om de ongerechtigheden van onze vaderen zijn Jeruzalem en uw volk een voorwerp van smaad voor allen, die ons omringen. Daarom dan, Gij, onze God, verhoor de bede en de smekingen van uw dienaar; laat toch, om wille van U zelf, uw aangezicht weer stralen over uw heiligdom, dat in puin ligt. Mijn God, neig uw oor en luister; open uw ogen en zie neer op onze vernietiging en op de stad, die naar uw naam wordt genoemd. Want wij storten onze gebeden voor uw aanschijn niet op grond van eigen gerechtigheid, maar op grond van uw grote barmhartigheid. Luister, Heer; wees genadig, Heer; geef acht en treed op; talm toch niet, mijn God, om wille van U zelf. Want uw stad en uw volk zijn naar uw Naam genoemd, Heer, onze God.

[Graduale]
!Ps 69:6; 69:3
Wees mijn Helper en mijn Redder, Heer, wil niet toeven.
V. Laat schande en schaamte mijn vijanden treffen, die mij naar het leven staan.
_
!Tractus
!Ps 102:10
Heer, behandel ons niet naar onze zonden, die wij bedreven. Vergeld ons niet naar onze schuld.
!Ps 78:8-9
Ach, Heer, denk toch niet meer aan onze vroegere zonden! Moge uw barmhartigheid ons spoedig tegemoet treden, want wij zijn ellendig bovenmate. (Hier maakt men een kniebuiging.)
V. Help ons, o God, onze Redder. Verlos ons, Heer, om de eer van uw Naam. Om wille van uw Naam, vergeef ons onze zonden.

[Evangelium]
Vervolg ++ van het heilig Evangelie volgens Johannes
!Joh 8:21-29
In die tijd sprak Jezus tot de scharen van de Joden: Ik ga heen, en gij zult Mij zoeken, maar gij zult sterven in uw zonden. Waar Ik heenga, kunt gij niet komen. De Joden zeiden dan: Hij zal toch geen zelfmoord plegen, - dat Hij zegt: Waar Ik heenga, kunt gij niet komen! En Hij gaf hun ten antwoord: Gij zijt van hier beneden; Ik ben van daarboven. Gij zijt van deze wereld; Ik ben niet van deze wereld. Daarom heb Ik u gezegd, dat gij in uw zonden zult sterven; want als gij niet gelooft, dat Ik het ben, zult gij sterven in uw zonde. Maar zij zeiden Hem: Wie zijt Gij dan? Jezus antwoordde hun: Ik ben de oorsprong, Ik, die hier tot u spreek. Veel heb Ik over u te zeggen en te oordelen. Maar Hij, die Mij gezonden heeft, is waarachtig, en wat Ik van Hem gehoord heb, dat spreek Ik in de wereld. Zij begrepen echter niet, dat Hij God zijn Vader noemde. Jezus zeide hun verder: Als gij de Mensenzoon hebt opgeheven, dan zult gij inzien, dat Ik het ben en dat Ik niets doe uit Mij zelf; maar wat de Vader Mij geleerd heeft, dat spreek Ik. En Hij, die Mij gezonden heeft, is met Mij en laat Mij niet alleen; want Ik doe te allen tijde, wat Hem aangenaam is.

[Offertorium]
@Tempora/Pent05-0

[Secreta]
Heer, moge dit zoen- en lofoffer ons uw bescherming waardig maken.
$Per Dominum

[Communio]
!Ps 8:2
Heer, onze Heer, hoe wonderbaar is uw Naam over heel de aarde.

[Postcommunio]
Moge deze communie, o Heer, ons reinigen van onze misslagen en ons doen delen in de hemelse geneeskracht.
$Per Dominum

[Super populum]
!Oratio super populum
v. Laat ons bidden.
v. Buigt nederig het hoofd voor God.
v. Aanhoor onze smekingen, almachtige God, en doe ons, die Gij vast laat vertrouwen op uw liefde, als altijd de uitwerking van uw barmhartigheid genadig ondervinden.
$Per Dominum
