[Rank]
Dominica XVII Post Pentecosten;;Semiduplex;;5

[Rule]
Gloria
Credo
Prefatio=Trinitate
Suffr=Sanctorum;Maria3,Ecclesiæ,Papa;;

[Introitus]
!Ps 118:137; 118:124
v. Rechtvaardig zijt Gij, o Heer, en uw oordeel is volgens recht. Handel genadig met uw dienaar.
!Ps 118:1
Gelukkig zij, die smetteloos zijn op hun levensweg, die wandelen volgens de wet des Heren.
&Gloria
v. Rechtvaardig zijt Gij, o Heer, en uw oordeel is volgens recht. Handel genadig met uw dienaar.

[Oratio]
Wij vragen U, Heer, doe uw volk de besmetting van de duivel vermijden en U alleen, o God, met een zuiver hart zoeken.
$Per Dominum

[Lectio]
Lezing uit de Brief van de heilige Apostel Paulus aan de Ephesiërs
!Ephes 4:1-6
Broeders - ik, die boeien draag omwille van de Heer, - ik bid u, toch een leven te leiden, dat in overeenstemming is met de roeping, die gij ontvangen hebt. Wilt in alle nederigheid en zachtmoedigheid, met geduld elkander liefdevol verdragen, vol ijver om de eenheid des geestes te bewaren in de band des vredes. Eén lichaam en één geest, zoals gij geroepen werd met één en hetzelfde vooruitzicht van deze roeping. Eén Heer, één geloof, één doopsel. Eén God en Vader van allen, die boven allen en door alles en in ons allen is; die gezegend is in de eeuwen der eeuwen. Amen.

[Graduale]
!Ps 32:12; 32:6
Gelukkig het volk, wiens God de Heer is; de natie, die de Heer zich tot erfdeel verkoos.
V. Door het woord des Heren zijn de hemelen gemaakt, en door de adem van zijn mond al hun krachten.
Alleluia, alleluia.
!Ps 101:2
Heer, verhoor mijn gebed en mijn geroep kome tot u. Alleluia.

[Evangelium]
Vervolg ++ van het heilig Evangelie volgens Mattheüs
!Matt 22:34-46
In die tijd kwamen de farizeën bij Jezus, en een van hen, een wetgeleerde, trachtte Hem op de proef te stellen door te vragen: Meester, wat is het grootste gebod in de Wet? Jezus antwoordde hem: Gij zult de Heer, uw God, beminnen uit geheel uw hart en met geheel uw ziel en met geheel uw verstand. Dat is het grootste en eerste gebod. En het tweede is daaraan gelijk: gij zult uw naaste beminnen, zoals u zelf! Op deze twee geboden berust de gehele Wet en de profeten. Terwijl nu de farizeën zo bij elkander stonden, stelde Jezus een vraag aan hen: Wat dunkt u van de Christus? Van wie is Hij de Zoon? Zij antwoordden Hem: Van David. Hij zeide hun: Hoe komt het dan, dat David in de Geest Hem “Heer” noemt, als hij zegt: “De Heer zeide tot mijn Heer; zit neer aan mijn rechterhand, tot Ik uw vijanden neerleg als een voetbank voor uw voeten.” Als nu David Hem “Heer” noemt, hoe is Hij dan zijn Zoon? En niemand was in staat Hem daarop een antwoord te geven; en van die dag af waagde het ook niemand meer om Hem nog vragen te stellen.

[Offertorium]
!Dan 9:17; 9:18; 9:19
Ik, Daniël, bad mijn God en zei: Verhoor, Heer, de beden van uw dienaar. Laat uw aanschijn lichten over uw heiligdom en geef genadig acht op het volk, waarover uw Naam wordt aangeroepen, o God.

[Secreta]
Wij smeken uw Majesteit ootmoedig, Heer, dat deze heilige handeling, die wij voltrekken, ons van onze zonden uit het verleden mag ontslaan en vrijwaren voor die van de toekomst.
$Per Dominum

[Communio]
!Ps 75:12-13
Doet geloften aan de Heer uw God, en komt ze na, en gij allen die rondom zijn muren woont, offert geschenken, Hem, de Geduchte, die de trots der vorsten fnuikt, ontzagwekkend voor alle koningen der aarde.

[Postcommunio]
Moge uw heilige werking, almachtige God, ons van onze ondeugden genezen en ons een middel zijn tot eeuwig heil.
$Per Dominum
