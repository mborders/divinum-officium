[Rank]
In Assumptione Beatæ Mariæ Virginis;;Duplex I classis;;6.5;;ex C11

[Introitus]
!Apoc 12:1
v. Een machtig teken verscheen aan de hemel: een Vrouw, bekleed met de zon, de maan aan haar voeten en op haar hoofd een kroon van twaalf sterren.
!Ps 97:1
Zingt voor de Heer een nieuw lied, want wonderen heeft Hij gewrocht.
&Gloria
v. Een machtig teken verscheen aan de hemel: een Vrouw, bekleed met de zon, de maan aan haar voeten en op haar hoofd een kroon van twaalf sterren.

[Oratio]
Almachtige, eeuwige God, Gij hebt de onbevlekte Maagd Maria, de Moeder van uw Zoon, met ziel en lichaam in de hemelse glorie opgenomen. Wij vragen U, laat ons altijd bedacht zijn op wat hierboven is, om zo deelgenoten te mogen worden van haar glorie.
$Per eundem

[Lectio]
Lezing uit het Boek Judith
!Judith 13, 22-25; 15:10
De Heer heeft u gezegend met zijn kracht, want door u heeft Hij onze vijanden te niet gedaan. Gezegend zijt gij, dochter, door de Heer, de allerhoogste God, boven alle vrouwen op aarde! Gezegend zij de Heer, de Schepper van hemel en aarde, die uw hand richtte om de aanvoerder van onze vijanden het hoofd af te slaan; want heden heeft Hij uw naam zo verheerlijkt, dat uw lof niet zal wijken van de mond der mensen, die de macht des Heren zullen gedenken in eeuwigheid, voor wie gij uw leven niet hebt ontzien vanwege de nood en het lijden van uw geslacht, maar wier ondergang gij voorkomen hebt voor het aanschijn van onze God. Gij zijt de glorie van Jeruzalem, de vreugde van Israël, de trots van ons volk.

[Graduale]
!Ps 44:11-12; 44:14
Hoor, dochter, en zie, en neig uw oor. Dan zal de Koning behagen scheppen in uw schoonheid. 
V. In volle luister treedt 's Konings Dochter binnen; met goud doorweven is haar gewaad.
Alleluia, alleluia.
V. Maria is in de hemel opgenomen, het heir der engelen verheugt zich. Alleluia.

[Evangelium]
Vervolg ++ van het heilig Evangelie volgens Lucas
!Luc 1:41-50
In die tijd werd Elisabeth vervuld van de Heilige Geest. En zij hief aan met luider stemme: Gezegend zijt Gij onder de vrouwen en gezegend is de Vrucht van uw schoot. En vanwaar geschiedt mij dit, dat de Moeder van mijn Heer tot mij komt? Want, zie, zodra de woorden van uw groet mij in de oren klonken, is het kind in mijn schoot van vreugde opgesprongen. En zalig Gij, die geloofd hebt, want voleindigd zal worden wat vanwege de Heer tot U is gesproken. En Maria zeide: Mijn ziel verheft de Heer en gejuicht heeft mijn geest in God, mijn Redder, omdat Hij nederzag op de geringheid van zijn dienstmaagd; zie, van nu af zullen alle geslachten Mij zalig prijzen. Want Hij, de Machtige, heeft grote dingen aan Mij gedaan, en heilig is zijn Naam. Zijn barmhartigheid reikt van geslacht tot geslacht over hen, die Hem vrezen.

[Offertorium]
!Gen 3:15
Ik zal vijandschap stellen tussen u en de Vrouw, tussen uw zaad en haar Zaad.

[Secreta]
Moge tot U opstijgen, o Heer, de offerande, die wij U wijden, en dat onze harten door de voorspraak van de allerzaligste Maagd, Maria, die in de hemel is opgenomen, door het vuur van uw liefde ontvlamd, voortdurend naar U verzuchten.
$Per Dominum

[Communio]
!Luc 1:48-49
Alle geslachten zullen Mij zalig prijzen, want Hij, de Machtige, heeft grote dingen aan Mij gedaan.

[Postcommunio]
Na de nuttiging van de Sacramenten van onze zaligheid, vragen wij U, Heer, laat ons door de verdiensten en op voorspraak van de heilige Maagd Maria, die in de hemel is opgenomen, de heerlijkheid van de verrijzenis mogen bereiken.
$Per Dominum
