[Rank]
Apparitione S Michælis Archangeli;;Duplex majus;;4;;

[Rule]
Gloria
CredoDA

[Introitus]
@Sancti/03-24

[Oratio]
God, Gij verdeelt volgens een wonderbare orde de taak van engelen en mensen. Laat in uw goedheid hen, die U in de hemel als uw dienaren altijd bijstaan, ons leven op aarde beschermen.
$Per Dominum

[Lectio]
Lezing uit het Boek der Openbaring van de heilige Apostel Johannes
!Apoc 1:1-5
In die dagen heeft God bekend gemaakt, wat er weldra zal gebeuren, en door middel van zijn Engel daarvan bericht gezonden aan zijn dienaar Johannes; en deze geeft verdere bekendheid aan dit woord van God en dit getuigenis van Jezus Christus: namelijk aan alles wat hij heeft gezien. Gelukkig degene, die de woorden van deze profetie leest of aanhoort, en onderhoudt, wat er in geschreven staat; want de tijd is nabij. Johannes aan de zeven kerken van Azië: Genade zij u, en vrede vanwege Hem, die is, en was, en komen zal, en vanwege de zeven geesten, die staan voor zijn troon, alsook vanwege Jezus Christus, die de waarachtige Getuige is, de Eerstgeborene der doden en de Vorst over de koningen der aarde: Hij is het, die ons heeft liefgehad en ons heeft rein gewassen van onze zonden in zijn Bloed.

[Graduale]
Alleluia, alleluia.
V. Heilige aartsengel Michaël, verdedig ons in de strijd, opdat wij niet verloren gaan in het vreeswekkend oordeel. Alleluia.
V. De zee werd geschokt, de aarde beefde, toen de aartsengel Michaël van de hemel nederdaalde. Alleluia.

[Evangelium]
Vervolg ++ van het heilig Evangelie volgens Mattheüs
!Matt 18:1-10
In die tijd kwamen de leerlingen tot Jezus met de vraag: Wie is wel de grootste in het rijk der hemelen? Toen riep Jezus een kind tot Zich, plaatste het in hun midden en sprak: Voorwaar Ik zeg u: zo gij niet verandert en wordt als kinderen, zult gij niet binnengaan in het rijk der hemelen. Wie dus nederig wordt als deze kleine, hij is de grootste in het rijk der hemelen. En wie zulk een kind opneemt in mijn naam, neemt Mijzelf op. Maar wie ergernis geeft aan een van deze kleinen, die in Mij geloven, voor hem zou het beter zijn, dat hij met een molensteen om de hals in de diepte der zee verdronken werd. Wee de wereld om de ergernis! Wel is het onvermijdelijk, dat er ergernissen komen; maar wee de mens, door wie de ergernis komt! Daarom, als uw hand of uw voet u ergert, kapt ze af en werpt ze weg; want beter is het voor u, verminkt of kreupel tot het leven in te gaan, dan met twee handen of twee voeten geworpen te worden in het eeuwige vuur. Zo ook, als uw oog u ergert, rukt het uit, en werpt het weg; want beter is het voor u, met één oog tot het leven in te gaan, dan met twee ogen geworpen te worden in het helse vuur. Zorgt ervoor dat gij geen van deze kleinen gering acht; want dit zeg Ik u: Hun engelen in de hemel zien voortdurend het aanschijn van mijn Vader, die in de hemel is.

[Offertorium]
@Sancti/03-24

[Secreta]
Wij dragen U, Heer, het offer van lof op en vragen U nederig het in genade te aanvaarden om wille van de steun en de voorspraak van uw engelen, en het ons tot heil te doen strekken.
$Per Dominum.

[Communio]
@Sancti/03-24

[Postcommunio]
Steunend op de voorspraak van uw heilige aartsengel Michaël, bidden wij U nederig, Heer, dat wij tot ons geestelijk bezit mogen maken wat wij met de mond nuttigen.
$Per Dominum
