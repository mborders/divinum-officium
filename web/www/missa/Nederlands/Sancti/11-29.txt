[Rank]
In Vigilia S. Andreæ Apostoli;;Vigilia;;1.5;;vide C1v

[Rule]
vide C1v;
no Gloria

[Introitus]
!Matt 4:18; 4:19
v. De heer zag bij het meer van Galilea twee broers, Petrus en Andreas, en riep hen: Ga met Mij mee. Ik zal u mensenvissers maken.
!Ps 18:2.
De hemelen verhalen de glorie van God en het uitspansel roemt het werk van zijn handen.
&Gloria
v. De heer zag bij het meer van Galilea twee broers, Petrus en Andreas, en riep hen: Ga met Mij mee. Ik zal u mensenvissers maken.

[Oratio]
Wij vragen U, almachtige God, dat de heilige Apostel Andreas, van wiens feest wij de vigilie vieren, uw hulp over ons afsmeke, opdat wij na kwijtschelding van onze schuld, ook uit alle gevaren gered mogen worden.
$Per Dominum

[Lectio]
Lezing uit het Boek der Wijsheid
!Eccli 44:25-27; 45:2-4; 45:6-9
De zegen des Heren rust op het hoofd van de gerechte; daarom heeft de Heer hem een erfdeel gegeven, en een erfgoed hem toebedeeld onder de twaalf stammen; ook vond hij welbehagen bij alle mensen. Hij verheerlijkte hem door de schrik van zijn vijanden, en deed op zijn bevel schrikwekkende tekenen bedaren. Hij heeft hem verheerlijkt voor het aanschijn van koningen, hem opdrachten gegeven ten aanschouwe van zijn volk, en zijn heerlijkheid aan hem laten zien. Om zijn trouw en zachtmoedigheid heeft hij hem geheiligd, en uit heel de mensheid hem uitverkoren. Want in eigen persoon gaf Hij hem de geboden, de Wet namelijk des levens en der wijsheid; en Hij maakte hem hoog verheven. Hij sloot met hem een eeuwig verbond, omkleedde hem met de gordel der gerechtigheid, en de Heer verleende hem de kroon der glorie.

[Graduale]
!Ps 138:17-18
Hoe hoog staan uw vrienden in ere, o God, hoe machtig is hun heerschappij.
V. Zou ik ze tellen, talrijker dan de zandkorrels zijn zij!

[Evangelium]
Vervolg ++ ++ van het heilig Evangelie volgens Johannes
!Joann 1:35-51
In die tijd stond Johannes daar met twee van zijn leerlingen. En toen hij Jezus zag voorbijgaan, sprak hij: Ziedaar het Lam Gods! En de beide leerlingen hoorden hem dat zeggen; en zij gingen Jezus achterna. Jezus nu keerde Zich om, en toen Hij zag, dat zij Hem achterna kwamen, vroeg Hij hun: Wat zoekt gij? En zij gaven Hem ten antwoord: Rabbi, - dat betekent: Meester - waar woont Gij? Hij zeide hun: Komt maar eens zien! Zij gingen mee en zagen, waar Hij verblijf hield; en die dag bleven zij bij Hem. Het was toen omstreeks het tiende uur. Andreas nu, de broeder van Simon Petrus, was een van deze twee, die dat van Johannes gehoord hadden en Hem gevolgd waren. Hij trof het eerst zijn broeder Simon en zeide tot hem: Wij hebben de Messias gevonden - dat betekent: Christus. En hij bracht hem bij Jezus. Jezus nu zag hem aan en sprak: Gij zijt Simon, de zoon van Jona; gij zult heten: Kephas, dat betekent: Petrus. De volgende dag wilde Hij vertrekken naar Galilea; toen ontmoette Hij Filippus. En Jezus sprak tot hem: Volg Mij. Filippus nu was uit Bethsaida, de stad van Andreas en Petrus. Filippus trof Nathanaël en zeide hem: Wij hebben Degene gevonden, over wie Mozes in de Wet en ook de profeten geschreven hebben, Jezus, de zoon van Jozef uit Nazareth. Maar Nathanaël gaf hem ten antwoord: Kan er uit Nazareth wel iets goeds komen? Filippus zeide hem: Kom maar eens zien. Toen Jezus Nathanaël zag aankomen, zeide Hij van hem: Zie, dat is een echte Israëliet, in wie geen bedrog is! Nathanaël antwoordde Hem: Hoe kent Gij mij? Jezus hernam en zeide tot hem: Voordat Filippus u riep, terwijl gij u bevondt onder de vijgeboom, heb Ik u al gezien. Nathanaël gaf Hem ten antwoord: Rabbi, Gij zijt de Zoon van God, Gij zijt de Koning van Israël! Jezus antwoordde hem: Omdat Ik u zeide: Ik heb u gezien onder de vijgeboom, gelooft gij; gij zult nog grotere dingen zien dan dit. En Hij sprak tot hem: Voorwaar, voorwaar, Ik zeg u: gij zult de hemel geopend zien en de engelen Gods zien opstijgen en neerdalen over de Mensenzoon.

[Offertorium]
@Commune/C1v

[Secreta]
Wij bieden U onze gaven, o Heer, om ze te heiligen, en smeken U op het feest van de heilige apostel Andreas, daardoor ook onze harten te reinigen.
$Per Dominum

[Communio]
!Joann 1:41; 1:42
Andreas zegt tot zijn broer Simon: Wij hebben de Messias gevonden, die Christus heet; en hij bracht hem bij Jezus.

[Postcommunio]
Nu wij, Heer, uw Sacramenten genuttigd hebben, smeken wij U ootmoedig, dat ons door de voorspraak van uw heilige apostel Andreas genezing mag brengen, wat wij, om zijn heilig lijden te gedenken, vieren.
$Per Dominum
