[Rank]
S. Hieronymi Emiliani Confessoris;;Duplex;;3;;vide C5

[Rule]
vide C5
Gloria

[Introitus]
!Thren 2:11
v. Door merg en been gaat mij het leed van de dochter van mijn volk, omdat de kinderen en de zuigelingen versmachten in de straten van de stad.
!Ps 112:1
Looft de Heer, gij zijn dienaren, looft de Naam des Heren.
&Gloria
v. Door merg en been gaat mij het leed van de dochter van mijn volk, omdat de kinderen en de zuigelingen versmachten in de straten van de stad.

[Oratio]
God, Vader vol erbarmen, doe ons door de voorspraak en de verdiensten van de heilige Hiëronymus, die Gij een steun en vader hebt willen maken voor de wezen, trouw de geest van aangenomen kinderen bewaren, waardoor wij uw kinderen genoemd worden, en het ook zijn.
$Per Dominum

[Lectio]
Lezing uit de Profeet Isaias
!Is 58:7-11
Dit zegt de Heer: Breek voor de behoeftige uw brood, en breng armen en zwervers in uw huis. Als gij iemand naakt ziet, geef hem dan kleding, en wil uw eigen vlees niet versmaden. Dan zal uw licht doorbreken als de morgenstond, en uw genezing zal weldra beginnen. Dan zal uw gerechtigheid weer voor u uitgaan, en de glorie des Heren zal u begeleiden. Als gij dan roept, zal de Heer u verhoren; en smeekt gij om hulp, dan zegt Hij: Hier ben Ik. Als gij de ketens wegneemt uit uw midden, en ophoudt met de vinger te wijzen en onnutte taal te spreken; als gij uw liefde uitstort over de hongerige, en de gekwelde ziel voldoening schenkt; dan zal in het donker uw licht opgaan, en uw duisternis zal zijn als de middag. Dan zal de Heer voor immer u rust schenken, en uw ziel zal Hij vullen met stralend licht, en uw gebeente zal Hij behoeden. Zo zult gij zijn als een rijkbesproeide tuin en als een bron, waarvan het water nooit opdroogt.

[Graduale]
!Prov 5:16
Laat uw bronnen over de rand stromen, uw watergolven door de straten.
!Ps 111:5-6
Gelukkig de mens, die zich ontfermt en te leen geeft, die zijn woorden wikt in het gericht: hij zal niet wankelen in eeuwigheid.
Alleluia, alleluia.
!Ps 111:9
Hij deelt uit, geeft aan de armen, zijn gerechtigheid duurt eeuwig voort. Alleluia.

[GradualeP]
Allelúja, allelúja.
!Ps 111:1
Beátus vir, qui timet Dóminum, in mandátis ejus cupit nimis. Allelúja. 
V. Ibid., 9. Dispérsit, dedit paupéribus: justítia ejus manet in sǽculum sǽculi. Allelúja.

[Evangelium]
Vervolg ++ van het heilig Evangelie volgens Mattheüs
!Matt 19:13-21
In die tijd bracht men kleine kinderen bij Jezus, opdat Hij hun de handen zou opleggen en zou bidden. Maar de leerlingen wezen hen af. Jezus echter sprak tot hen: Laat die kinderen begaan, en belet hen niet tot Mij te komen; want voor degenen, die zo zijn, is het rijk der hemelen. En na hun de handen opgelegd te hebben, ging Hij verder. En zie, daar kwam iemand tot Hem met de vraag: Goede Meester, wat voor goeds moet ik doen, om eeuwig leven te verwerven? Hij antwoordde hem: Wat vraagt gij Mij naar het goede? Eén is er goed, God. Maar als gij tot het leven wilt ingaan, onderhoudt dan de geboden. Hij vroeg Hem: Welke? En Jezus antwoordde: Gij zult niet doden; gij zult geen echtbreuk plegen; gij zult niet stelen; gij zult geen valse getuigenis geven; eer uw vader en uw moeder; en gij zult uw naaste beminnen als u zelf. De jongeman zeide tot Hem: Dat alles heb ik onderhouden van jongsaf aan; wat ontbreekt mij nog? Jezus gaf hem ten antwoord: Als gij volmaakt wilt zijn, ga dan verkopen, wat gij bezit, en geef het aan de armen; dan zult gij een schat bezitten in de hemel; en kom dan terug, en volg Mij.

[Offertorium]
!Tob 12:12
Toen gij onder tranen badt, en de doden begroeft, uw eten ervoor liet staan, en de doden door de dag in uw huis hebt verborgen, en ze 's nachts hebt begraven, droeg ik uw gebeden op aan de Heer.

[Secreta]
Genadige God, Gij hebt in de heilige Hiëronymus de oude mens willen wegnemen, en een nieuwe willen scheppen naar uw beeld. Wil ons om zijn verdiensten ook vernieuwen om zo dit zoenoffer U als een zoete geur te kunnen opdragen.
$Per Dominum

[Communio]
!Jac 1:27
Dit is reine en vlekkeloze vroomheid voor onze God en Vader: kinderen en weduwen in hun nood bezoeken en zich onbesmet te houden van deze wereld.

[Postcommunio]
Verzadigd met het Brood der engelen, smeken wij U nederig, Heer, dat wij, die met vreugde de jaarlijkse gedachtenis van uw heilige belijder Hiëronymus vieren, ook zijn voorbeeld mogen navolgen en een rijke beloning mogen verwerven in uw rijk.
$Per Dominum
