[Rank]
S. Donati Episcopi et Martyris;;Simplex;;1.1;;vide C2

[Rule]
vide C2;
Gloria

[Introitus]
@Commune/C2b

[Oratio]
God, roem van uw priesters, wij vragen U, doe ons de hulp gevoelen van uw heilige martelaar en bisschop Donatus, wiens feest wij vieren.
$Per Dominum

[Lectio]
Lezing uit de Brief van de heilige Apostel Jacobus
!Jac 1:2-12
Veelgeliefden, beschouwt het als louter vreugde, wanneer gij in allerlei beproevingen geraakt; want gij weet, dat de beproeving van uw geloof standvastigheid bewerkt; de standvastigheid echter voert tot volmaakte daden, opdat gij volmaakt en ongerept moogt zijn, zonder in iets te kort te schieten. Indien het echter iemand van u aan wijsheid ontbreekt, laat hij die dan vragen aan God, die vrijgevig is jegens allen zonder verwijten te doen; dan zal zij hem gegeven worden. Maar hij vrage met vertrouwen en zonder weifelen; want als iemand weifelt, dan gelijkt hij op een golf van de zee, die door de wind wordt opgestuwd en voortgedreven. Zo iemand moet niet denken, dat hij van de Heer iets zal ontvangen. Een dubbelhartig mens is ongestadig in heel zijn doen. Laat de broeder van eenvoudige stand groot gaan op zijn verheffing; de rijke daarentegen op zijn geringheid; want als een bloem van het veld zal hij voorbijgaan; immers de zon gaat op met haar gloed en doet het veldkruid verdorren, en zijn bloem valt af en de schoonheid van haar uiterlijk is voorbij; zo zal ook de rijke in zijn bestaan verwelken. Zalig de man, die standhoudt in bekoring; want als hij de proef heeft doorstaan, zal hij de kroon des levens ontvangen, die God beloofd heeft aan de Hem liefhebben.

[Graduale]
!Ps 36:30-31
De mond van de rechtvaardige verkondigt de wijsheid, en wat recht is spreekt zijn tong.
V. De Wet van zijn God blijft in zijn hart en zijn schreden wankelen niet.
Alleluia, alleluia.
V. De rechtvaardige brengt men niet in onrust, want de Heer maakt zijn hand sterk. Alleluia.

[Evangelium]
Vervolg ++ van het heilig Evangelie volgens Marcus
!Marc 13:33-37
In die tijd sprak Jezus tot zijn leerlingen: Weest op uw hoede, waakt en bidt; want gij weet niet, wanneer de tijd is aangebroken. Het gaat ermee, als met een man, die naar het buitenland vertrok, zijn huis achterliet, aan zijn dienaren de leiding overdroeg van de verschillende werkzaamheden, en aan de deurwachters last gaf om de wacht te houden. Weest derhalve waakzaam [want gij weet, niet wanneer de heer des huizes terugkomt: 's avonds laat of te middernacht; bij het hanengekraai of 's morgens vroeg]: als hij onverwacht komt, laat hij u dan niet in slaap vinden. En wat Ik tot u zeg, dat zeg Ik tot allen: weest waakzaam!

[Offertorium]
!Ps 88:21-22
@Commune/C2b

[Secreta]
Wij vragen U, Heer, doe door de voorspraak van uw heilige martelaar en bisschop Donatus, die wij eren door de aanbieding van de offergaven ter ere van uw Naam, in ons rijker vruchten rijpen van een godsvrucht vol liefde.
$Per Dominum

[Communio]
!Luc 12:42
@Commune/C4

[Postcommunio]
Almachtige, goedertieren God, Gij maakt ons deelgenoten en bedienaars van uw Sacramenten. Doe ons door de voorspraak van uw heilige martelaar en bisschop Donatus hem steeds dichter benaderen in geloof en waardig dienstbetoon.
$Per Dominum
