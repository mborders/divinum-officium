[Rank]
In die Nativitatis Domini;;Duplex I Classis;;7

[Rule]
Gloria
Credo
Prefatio=Nat
celebranda aut missa prima aut missa secunda aut missa tertia
(rubrica 1960) no Ultima Evangelium

[Introitus]
@Tempora/Nat30

[Oratio]
Wij vragen U, almachtige God, laat de nieuwe geboorte van het vlees van uw enige Zoon de bevrijding inluiden voor ons, die in de oude slavernij nog onder het juk van de zonde gevangen zijn.
$Per eundem

[Lectio]
Lezing uit de Brief van de heilige Apostel Paulus aan de Hebreën
!Hebr 1:1-12
Broeders, nadat God vroeger vele malen en op velerlei wijze tot de vaderen gesproken had door de profeten, heeft Hij ten slotte in deze dagen tot ons gesproken door zijn Zoon, die Hij tot erfgenaam van alles heeft aangesteld, door wie Hij ook de wereld heeft gemaakt. En daar Deze de afstraling is van zijn glorie en het evenbeeld van zijn wezen, en alles schraagt door zijn machtig woord, heeft Hij, na reiniging van zonden bewerkt te hebben, plaats genomen aan de rechterhand van de majesteit in den hoge. Daarbij is Hij zover boven de engelen verheven, als Hij voortreffelijker naam heeft gekregen dan zij. Want heeft God ooit tot een van de engelen gezegd: “Gij zijt mijn Zoon, Ik heb u heden voortgebracht?” Of ook: “Ik zal zijn vader zijn, en hij zal zijn mijn zoon?” En als Hij verder de Eerstgeborene zijn intrede laat doen op aarde, dan klinkt het: “En al de engelen Gods zullen Hem aanbidden.” Van de engelen staat er: “Hij handelt met zijn engelen als met de stormwind, en met zijn dienaren doet Hij als met het bliksemvuur.” Maar van de Zoon heet het: “Uw troon, o God, blijft staan tot in eeuwigheid; uw koningsscepter is een scepter van recht. Gerechtigheid hebt Gij bemind en onrecht gehaat. Daarom heeft God, uw God, U gezalfd met vreugdeolie, boven uw genoten.” En: “Gij hebt, o Heer, in de aanvang de aarde gegrondvest, en de hemelen zijn het werk van uw handen. Deze zullen vergaan; maar Gij zult blijven; en als een kleed zullen ze allen verslijten, en als een mantel zult Gij ze verwisselen; en veranderd zullen ze worden. Gij echter blijft dezelfde, en aan uw jaren komt geen einde.”

[Graduale]
!Ps 97:3; 97:2
Alle grenzen der aarde hebben het heil van God aanschouwd; juicht voor God, gij ganse aarde. 
V. De Heer heeft zijn heil bekend gemaakt; voor het oog der volkeren heeft Hij zijn gerechtigheid getoond.
Alleluia, alleluia.
V. Een heilige dag  is voor ons aangebroken. Komt, volkeren, en aanbidt de Heer, want heden is een groot licht op aarde neergedaald. Alleluia.

[Evangelium]
Begin ++ van het heilig Evangelie volgens Johannes
!Joann 1:1-14
In het begin was het Woord, en het Woord was bij God, en het Woord was God. Dit was in het begin bij God. Alles is door Hem geworden en zonder Hem is er niets geworden van hetgeen er geworden is. In Hem was leven, en dit Leven was het licht der mensen; en dat Licht schijnt in de duisternis, maar de duisternis heeft het niet begrepen.
Er kwam een mens, door God gezonden; Johannes was zijn naam. Deze kwam om te getuigen, om getuigenis te geven van het Licht, opdat allen zouden geloven door hem. Hij zelf was niet het Licht, maar hij moest getuigen van het Licht.
Dit was het ware Licht, dat ieder mens verlicht, die komt in deze wereld. Het was in de wereld, en de wereld is door Hem gemaakt, maar de wereld erkende Hem niet. Tot de zijnen kwam Hij, maar de zijnen ontvingen Hem niet. Allen echter, die Hem ontvingen, hen stelde Hij in staat om kinderen te worden van God, hen, die geloven in zijn Naam; en zij werden niet uit bloed, of uit de lust van het vlees, of uit de wil van een man, maar uit God geboren. (Hier knielt men.) En het Woord is vlees geworden, en Het heeft onder ons gewoond. En wij hebben zijn heerlijkheid aanschouwd, een heerlijkheid als van de Eengeborene des Vaders, vol van genade en waarheid.

[Ultima Evangelium]
@Sancti/01-06:Evangelium

[Offertorium]
@Tempora/Nat30

[Secreta]
Heilig, Heer, de offergaven door de nieuwe geboorte van uw enige Zoon en zuiver ons van de smetten van onze zonden.
$Per eundem

[Communio]
@Tempora/Nat30

[Postcommunio]
Wij vragen U, almachtige God, laat de Redder der wereld, die vandaag geboren is, en in ons het goddelijk leven heeft verwekt, ons zo ook de onsterfelijkheid schenken.
$Qui tecum
