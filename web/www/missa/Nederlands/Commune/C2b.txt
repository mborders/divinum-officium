[Name]
Commune Unius Martyris Pontificis: Sacerdotes Dei

[Introitus]
!Dan 3:84; 3:87
v. Priesters van God, prijst de Heer. Heiligen en nederigen van harte, zingt God lof. (Alleluia, alleluia.)
!Dan 3:57
Prijst, alle werken des Heren, de Heer. Prijst en verheft Hem voor eeuwig.
&Gloria
v. Priesters van God, prijst de Heer. Heiligen en nederigen van harte, zingt God lof.  (Alleluia, alleluia.)

[Oratio]
God, Gij verblijdt ons met het jaarlijks feest van uw heilige martelaar en bisschop N.; laat in uw goedheid ons, die zijn geboortefeest vieren, ons ook mogen verheugen over zijn bescherming.
$Per Dominum

[Lectio]
Lezing uit de tweede Brief van de heilige Apostel Paulus aan de Corínthiërs
!2 Cor 1:3-7
Broeders, gezegend zij God, die de Vader is van onze Heer Jezus Christus, de Vader van barmhartigheid en de God van alle vertroosting; die in al onze wederwaardigheden ons vertroost, opdat wij op onze beurt troost zouden kunnen brengen aan hen, die in allerlei druk verkeren, door de bemoediging, die wij zelf ontvangen van God. Want zoals het lijden van Christus overvloedig ons deel geworden is, zo is ook door Christus onze vertroosting overvloedig. Wanneer wij dus te lijden hebben, dan strekt dit tot uw bemoediging en zaligheid; en wanneer wij worden vertroost, dan strekt dit tot uw vertroosting; en wanneer wij bemoediging ontvangen, dan strekt dit tot uw bemoediging en zaligheid; want daardoor wordt gij geholpen om geduldig hetzelfde lijden te verdragen, dat ook wij verduren. Daarom ook zijn wij, wat u betreft, vol goede moed; want dit weten wij: evenals gij deelgenoten zijt in het lijden, zo zult gij ook deel hebben aan de vertroosting, in Christus Jezus, onze Heer.

[Graduale]
!Ps 8:6-7
Met heerlijkheid en eer hebt Gij hem gekroond.
V. Hem gesteld over de werken uwer handen, o Heer.
Alleluia, alleluia.
V. Dit is de priester, die de Heer heeft gekroond. Alleluia.

[Tractus]
!Ps 8:6-7
Met heerlijkheid en eer hebt Gij hem gekroond.
V. Hem gesteld over de werken uwer handen, o Heer.
!Ps 111:1-3
Zalig de man, die de Heer vreest, en zijn geboden van harte bemint.
V. Zijn nakomelingschap zal machtig zijn op aarde. Het geslacht der vromen zal worden gezegend.
V. Roem en rijkdom zijn in uw huis, en zijn gerechtigheid duurt eeuwig voort.

[Evangelium]
Vervolg ++ van het heilig Evangelie volgens Mattheüs
!Matt 16:24-27
In die tijd sprak Jezus tot zijn leerlingen: Als iemand mijn volgeling wil zijn, dan verloochene hij zich zelf, hij neme zijn kruis op, en volge Mij. Want wie zijn leven wil behouden, zal het verliezen. Maar wie zijn leven verliest om mijnentwil, hij zal het vinden. Want wat baat het de mens, zo hij de gehele wereld wint, maar zijn ziel verliest? Of wat zal de mens in ruil geven voor zijn ziel? Want de Mensenzoon zal met zijn engelen terugkomen in de heerlijkheid van zijn Vader; en dan zal Hij een ieder vergelden naar zijn werken.

[Offertorium]
!Ps 88:21-22
Ik heb David gevonden, mijn dienstknecht, met mijn heilige olie hem gezalfd. Mijn hand zal hem bijstaan, mijn arm hem sterken.  (Alleluia.)

[Secreta]
Heilig, o Heer, de gaven, die wij U wijden. Laat U er door verzoenen en sla genadig acht op ons, op voorspraak van de heilige martelaar en bisschop N..
$Per Dominum

[Communio]
!Ps 20:4
Gij hebt hem, o Heer, een kroon van edelgesteente op het hoofd geplaatst.  (Alleluia.)

[Postcommunio]
Moge, Heer, deze communie ons van zonden zuiveren en op voorspraak van uw heilige martelaar en bisschop N. doen delen in zijn hemelse heilskracht.
$Per Dominum
