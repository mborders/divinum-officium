[Name]
Commune Unius Martyris: Laetabitur

[Introitus]
!Ps 63:11
v. De rechtvaardige jubelt in de Heer. Op Hem stelt hij zijn vertrouwen, en allen roemen, die oprecht zijn van harte. (Alleluia, alleluia.)
!Ps 63:2
O God, verhoor toch mijn smeken. Bevrijd mij van de schrik voor de vijand.
&Gloria
v. De rechtvaardige jubelt in de Heer. Op Hem stelt hij zijn vertrouwen, en allen roemen, die oprecht zijn van harte. (Alleluia, alleluia.)

[Oratio]
Wij vragen U, almachtige God, bewerk, dat wij door de voorspraak van uw heilige martelaar N., naar het lichaam voor alle onheil gespaard blijven en onze geest zuiver houden van kwade gedachten.
$Per Dominum

[Lectio]
Lezing uit de tweede Brief van de heilige Apostel Paulus aan Timotheüs
!2 Tim 2:8-10; 3:10-12
Veelgeliefde, houd in uw gedachten, dat de Heer Jezus Christus, afkomstig uit het geslacht van David, verrezen is uit de doden; zo luidt mijn evangelie, waarvoor ik te lijden heb tot de boeien toe, alsof ik een boosdoener was; maar het woord Gods is niet gebonden. Daarom verdraag ik alles, omwille van de uitverkorenen, opdat ook zij het heil verwerven, dat te vinden is in Christus Jezus, en daarmee de hemelse glorie. Gij dan zijt navolger geworden van mijn leer, mijn levenswandel en mijn streven, mijn geloof en lankmoedigheid, mijn liefde en geduld, mijn vervolgingen en mijn lijden, zoals mij dat is overkomen in Antiochië, Iconië en Lystra; in al die vervolgingen heb ik stand gehouden, en de Heer heeft mij uit alles gered. Evenzo zullen allen, die in Christus Jezus een godvruchtig leven willen leiden, vervolging ondergaan.

[Graduale]
!Ps 36:24
Mocht de rechtvaardige al struikelen, hij valt niet languit, want de Heer houdt hem vast bij de hand.
!Ps 36:26
Steeds is hij liefdadig en geeft hij te leen, en zijn kroost zal in zegening zijn.
Alleluia, alleluia.
!Joann 8:12
Wie Mij volgt, zijn pad ligt niet in het duister, maar hij zal het licht van het eeuwig leven hebben. Alleluia.

[Tractus]
!Ps 36:24
Mocht de rechtvaardige al struikelen, hij valt niet languit, want de Heer houdt hem vast bij de hand.
!Ps 36:26
Steeds is hij liefdadig en geeft hij te leen, en zijn kroost zal in zegening zijn.
!Ps 111:1-3
Zalig de man, die de Heer vreest en zijn geboden van harte bemint.
V. Zijn nakomelingschap zal machtig zijn op aarde. Het geslacht van de vromen zal worden gezegend.
V. Roem en rijkdom zijn in zijn huis, en zijn gerechtigheid duurt eeuwig voort.

[Evangelium]
Vervolg ++ van het heilig Evangelie volgens Mattheüs
!Matt 10:26-32
In die tijd sprak Jezus tot zijn leerlingen: Er is niets bedekt, dat niet ontdekt zal worden, en niets verborgen, dat niet bekend zal worden. Wat Ik u zeg in het duister, zegt dat in het volle licht; en wat gij in het oor hoort fluisteren, verkondigt dat van de daken. En weest niet bevreesd voor hen, die het lichaam doden, doch de ziel niet kunnen doden; maar vreest veeleer Hem, die ziel en lichaam kan verderven in de hel. Verkoopt men geen twee mussen voor een penning? En toch zal er niet één van op de grond vallen zonder de wil van uw Vader. En van u zijn zelfs de haren van het hoofd alle geteld. Weest dus niet bevreesd; gij zijt toch meer waard dan een hele zwerm mussen. Derhalve, alwie Mij belijdt voor de mensen, hem zal ook Ik belijden voor mijn Vader, die in de hemel is.

[Offertorium]
!Ps 20:4-5
Gij hebt hem, o Heer, een kroon van edelgesteente op zijn hoofd geplaatst. Leven vroeg hij U, en Gij hebt het hem~ 
gegeven, alleluia.
(sed post Septuagesimam dicitur)
gegeven.

[Secreta]
Moge wat wij U wijden in uw ogen genade vinden, o Heer, en tevens heilzaam zijn voor ons door de voorspraak van hem, op wiens feest we dit offer brengen.
$Per Dominum

[Communio]
!Joann 12:26
Wie mijn dienaar wil zijn, volge Mij na; en waar Ik ben, zal ook mijn dienaar zijn. (Alleluia.)

[Postcommunio]
Verkwikt door de deelname aan de heilige gave, vragen wij U, Heer, onze God, dat wij door de tussenkomst van uw heilige martelaar N. de uitwerking mogen ondervinden van wat wij in deze eredienst vieren.
$Per Dominum
