[Name]
Commune Abbatis: Os iusti II

[Rule]
Gloria

[Introitus]
!Ps 36:30-31
v. De mond van de rechtvaardige verkondigt de wijsheid, en gerechtigheid spreekt zijn tong. De Wet van zijn God blijft in zijn hart. (Alleluia, alleluia.)
!Ps 36:1
Wees niet afgunstig op zondaars en benijd de boosdoeners niet.
&Gloria
v. De mond van de rechtvaardige verkondigt de wijsheid, en gerechtigheid spreekt zijn tong. De Wet van zijn God blijft in zijn hart. (Alleluia, alleluia.)

[Oratio]
Wij vragen U, Heer, dat de voorspraak van uw heilige abt N. ons een aanbeveling mag zijn, opdat wij door zijn bescherming mogen verwerven wat wij door eigen verdiensten niet vermogen.
$Per Dominum

[Lectio]
Lezing uit het Boek der Wijsheid
!Eccli 45:1-6
Bemind was hij bij God en de mensen; en zijn aandenken blijft in zegening. Hij maakte hem in heerlijkheid gelijk aan de heiligen, en verheerlijkte hem door de schrik van zijn vijanden, en deed op zijn bevel schrikwekkende tekenen bedaren. Hij heeft hem verheerlijkt voor het aanschijn van koningen, hem opdrachten gegeven ten aanschouwen van zijn volk, en zijn heerlijkheid aan hem laten zien. Om zijn trouw en zachtmoedigheid heeft Hij hem geheiligd, en uit heel de mensheid hem uitverkoren. Want hij heeft Hem zelf horen spreken, toen hij werd binnengevoerd in de wolk. Toen gaf Hij in eigen persoon hem de geboden, de Wet namelijk des levens en der wijsheid.

[Graduale]
!Ps 20:4-5
Met milde zegen hebt Gij hem voorkomen, o Heer; hem een kroon van edelgesteente op zijn hoofd geplaatst.
V. Leven vroeg hij U en Gij hebt hem gegeven lengte van dagen voor immer.
Alleluia, alleluia.
!Ps 91:13
De rechtvaardige zal als een palmboom bloeien, als een ceder van de Libanon gedijen. Alleluia.

[GradualeP]
Alleluia, alleluia.
!Ps 91:13
De rechtvaardige zal als een palmboom bloeien, als een ceder van de Libanon gedijen. Alleluia.
!Ps 14:6
De rechtvaardige zal als een lelie opschieten en eeuwig bloeien voor de Heer. Alleluia.

[Tractus]
!Ps 20:4-5
Met milde zegen hebt Gij hem voorkomen, o Heer; hem een kroon van edelgesteente op zijn hoofd geplaatst.
V. Leven vroeg hij U en Gij hebt hem gegeven lengte van dagen voor immer.
!Ps 111:1-3
Zalig de man, die de Heer vreest en zijn geboden van harte bemint. 
V. Zijn nakomelingschap zal machtig zijn op aarde. Het geslacht der vromen zal worden gezegend. 
V. Roem en rijkdom zijn in zijn huis en zijn gerechtigheid duurt eeuwig voort.

[Evangelium]
Vervolg ++ van het heilig Evangelie volgens Mattheüs
!Matt 19:27-29
In die tijd stelde Petrus aan Jezus de vraag: Zie, wij hebben alles verlaten, en zijn U gevolgd; wat zal dan ons deel zijn? En Jezus gaf hun ten antwoord: Voorwaar, Ik zeg U: bij de wedergeboorte, wanneer de Mensenzoon zich zal neerzetten op de troon zijner majesteit, dan zult ook gij, die Mij gevolgd zijt, gezeten zijn op twaalf tronen, om de twaalf stammen van Israël te oordelen. En al wie zijn huis, of broeders en zusters, of vader en moeder, of vrouw en kinderen, of akkers verlaat omwille van mijn Naam, hij zal het honderdvoudig terug ontvangen en eeuwig leven verwerven.

[Offertorium]
!Ps 20:3-4
Zijn hartewens hebt Gij verhoord, o Heer, en de bede van zijn lippen hebt Gij niet afgewezen, een kroon van edelgesteente op zijn hoofd geplaatst. (Alleluia.)

[Secreta]
Wij vragen U, Heer, mogen deze offergaven, die wij op uw altaar neerleggen, door de voorspraak van de heilige abt N. onze zaligheid ten goede komen.
$Per Dominum

[Communio]
@Commune/C4

[Postcommunio]
Moge, o Heer, met het ontvangen van uw Sacrament, de voorspraak van de heilige abt N. ons beschermen, opdat wij het grootse van zijn leven durven proberen en daarbij de steun van zijn voorspraak ontvangen.
$Per Dominum
