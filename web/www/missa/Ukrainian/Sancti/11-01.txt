[Rank]
Omnium Sanctorum;;Duplex I classis cum octava communi;;7;;

[Rule]
9 lectiones
Gloria
Credo

[Introitus]
v. Pадіймо всі в Господі, справляючи свято на честь усіх святих, на торжество яких Ангели радіють та спільно возвеличують Сина Божого.
!Пс. 32, 1
Радуйтеcя, праведні, в Гоcподі правим належитьcя похвала.
&Gloria
v. Pадіймо всі в Господі, справляючи свято на честь усіх святих, на торжество яких Ангели радіють та спільно возвеличують Сина Божого.

[Oratio]
Всемогутній вічний Боже, Ти дозволяєш нам в одній урочистості вшановувати заслуги Всіх Твоїх Святих; просимо Тебе, щоб завдяки цим численним заступникам Ти щедро обдарував нас жаданою повнотою Твоєї милості.
$Per Dominum

[Lectio]
Читання з книги Одкровення блаженого Йоана апостола
!Одкр. 7, 2-12
В дні ті я, Йоан, бачив іншого ангела, що підіймався від схід сонця, маючи печать Бога живого. Він скрикнув голосом великим до чотирьох ангелів, що дано їм шкодити землі і морю, кажучи: «Не шкодьте землі, ні морю, ні деревам, поки не опечатаєм слуг Бога нашого на чолах їх.» І я чув число попечатаних, сто сорок чотири тисячі попечатані з усіх колін синів Ізраїля. Із коліна Юди — дванадцять тисяч попечатані; із коліна Рувима — дванадцять тисяч; із коліна Ашера — дванадцять тисяч; із коліна Нафталі — дванадцять тисяч; із коліна Манассії — дванадцять тисяч; із коліна Симеона — дванадцять тисяч; із коліна Леві — дванадцять тисяч; із коліна Іссахара — дванадцять тисяч; із коліна Завулона — дванадцять тисяч; із коліна Йосифа — дванадцять тисяч; із коліна Веніямина — дванадцять тисяч. Після цього глянув я, і от — натовп численний, перелічити який ніхто не міг, — від усякого народу і племен, і людностей, і язиків, стояли перед престолом і перед Агнцем, одягнені в одежі білі, і пальмові віті в руках їхніх; і викликували гучним голосом: «Спасіння Богу нашому, що сидить на престолі, і Агнцеві!» І всі ангели стояли навколо престола і старших і чотирьох істот, і впали перед престолом ниць і поклонилися Богу, говорячи: «Амінь. Благословення і слава і мудрість і подяка і честь і сила і кріпкість Богу нашому на віки вічні! Амінь.»

[Graduale]
!Пс. 33, 10.11
Бійтеcя Гоcпода, вcі cвяті його, бо не мають недоcтатку ті, що боятьcя його.
V. Ті, що шукають Гоcпода, не будуть позбавлені ніякого добра.
Aлілуя, aлілуя.
!Мт. 11, 28
Прийдіть до мене всі втомлені й обтяжені, і я облегшу вас. Aлілуя.

[Evangelium]
Продовження ++ святого Євангелія від Матея
!Мт. 5, 1-12
Tого часу, побачивши народ, Ісус зійшов на гору. І коли він сів, підійшли до нього його учні; а він, відкривши уста, почав навчати їх: “Блаженні вбогі духом, бо їхнє Царство Небесне. Блаженні тихі, бо вони успадкують землю. Блаженні засмучені, бо будуть утішені. Блаженні голодні та спраглі справедливости, бо вони наситяться. Блаженні милосердні, бо вони зазнають милосердя. Блаженні чисті серцем, бо вони побачать Бога. Блаженні миротворці, бо вони синами Божими назвуться. Блаженні переслідувані за правду, бо їхнє Царство Небесне. Блаженні ви, коли вас будуть зневажати, гонити та виговорювати всяке лихо на вас, обмовляючи мене ради. Радійте й веселіться, бо нагорода ваша велика на небі.

[Offertorium]
!Мудр. 3, 1-2.3
Душі праведних у руці Божій, і мука не спіткає їх. Очам безумних видалось, що вони вмерли, вони однак — у мирі, алілуя.

[Secreta]
Господи, ми приносимо Тобі дари нашої відданості: нехай вони будуть приємні Тобі як чествування всіх праведників, а нам, заради Твого милосердя, воздадуться на спасіння.
$Per Dominum

[Communio]
!Мт. 5, 8-10
Блаженні чисті серцем, бо вони побачать Бога. Блаженні миротворці, бо вони синами Божими назвуться. Блаженні переслідувані за правду, бо їхнє Царство Небесне.

[Postcommunio]
Дай, просимо Тебе, Господи, вірному люду завжди радіти при почитання всіх святих та укріплятися їх непрестанною молитвою.
$Per Dominum
