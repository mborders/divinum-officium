[Rank]
Festum Sanctissimi Corporis Christi cum Octava privilegiata II ordinis;;Duplex I classis;;7

[Rule]
Gloria
Credo
Prefatio=Nat
(sed rubrica 1960)
Prefatio=Communis
Sequentia

[Introitus]
!пор. Пс. 80, 17
v. Тучною пшеницею годував їх, aлілуя, і медом із cкелі наcитив їх, aлілуя, aлілуя, aлілуя.
!Пс. 80, 2
Радіcно cпівайте Богові, помічникові нашому, воcкликуйте Богові Якова.
&Gloria
v. Тучною пшеницею годував їх, aлілуя, і медом із cкелі наcитив їх, aлілуя, aлілуя, aлілуя.

[Oratio]
Господи, Ти в Пресвятому Таїнстві залишив нам спомин своїх страстей, дай нам так вшановувати святі тайни Твоїх Тіла й Крові, щоб ми могли безустанно пожинати плоди Твого відкуплення.
$Qui vivis

[Lectio]
Читання з послання святого Апостола Павла до Коринтян
!1 Кор. 11, 23–29
Брати: Я бо, що прийняв від Господа, те й передав вам: Господь Ісус тієї ночі, якої був виданий, узяв хліб і, віддавши подяку, розламав і сказав: «Це моє тіло, воно за вас дається. Це робіть на мій спомин.» Так само й чашу по вечері, кажучи: «Ця чаша - Новий Завіт у моїй крові. Робіть це кожний раз, коли будете пити, на мій спомин.» Бо кожного разу, як їсте хліб цей і п’єте цю чашу, звіщаєте смерть Господню, аж доки він не прийде. Тому хто буде їсти хліб або пити чашу Господню недостойно, буде винний за тіло і кров Господню. Хай, отже, кожний випробує себе самого і тоді їсть цей хліб і п’є цю чашу. Бо той, хто їсть і п’є, не розрізняючи Господнього тіла, суд собі їсть і п’є.

[Graduale]
!Пс. 144, 15-16
Очі вcіх на тебе надіютьcя, Господи, і ти даєш їм поживу у cвій чаc.
V. Відкриваєш ти руки твої і наcичуєш уcе живе благоволінням.
Aлілуя, aлілуя.
!Йн. 6, 56 – 57
Тіло моє – їжа правдива, і кров моя – правдивий напій. Хто споживає тіло моє і кров мою п’є, той у мені перебуває, а я – в ньому, aлілуя.

[Sequentia]
!Тома Аквінський (під час октави за бажанням священика може пропускатися)
Слав Спасителя, Сіоне!
Співом гімнів і поклоном
Пастирю хвалу воздай!
_
Хоч понад усе хваління
вищий Він, ти поклоніння
з сил усіх Йому складай.
_
Ось причина достохвальна:
хліб живий і життєдайний
нині подається нам.
_
Сам Господь цей дар преславний
за столом в вечері тайній
дав дванадцятьом братам.
_
Тож хай радість буде повна,
осяйна і дзвінкомовна,
щоби чула вся земля!
_
День святкуймо урочистий:
в нім бо трапеза ця чиста
установлена була.
_
Це на ній доби старої
Цар наш Пасхою новою
Ветхий довершив Завіт.
_
Тінь від істини втікає,
світло темну ніч зміняє,
вже старий минає світ.
_
Що звершив ретельно Вчитель,
на свій спомин це чинити
учням твердо заповів.
_
За Христовим наставлінням
хліб, вино ми на спасіння
несемо до вівтарів.
_
Вчення істинне розважмо:
вже не хліб з вином, а справжні
Тіло й Кров даються нам.
_
Віра ствердить це натхненна,
бо уму це незбагненно
і невидимо очам.
_
Ці два види – вже лиш знаки,
чудо в видах цих двояких
незглибиме відбулось:
_
Плоть – це їжа, кров – це напій,
і у кожнім із цих знаків
міститься увесь Христос.
_
Хоч спожитий, неподільним,
не поламаним і цільним
Він лишається без змін.
_
Безлік чи один приймає,
кожен порівну вживає –
та все ж невичерпний Він.
_
Споживають Його праві,
споживають і лукаві,
та несхожий жереб в них.
_
Глянь – одне і те ж приймають,
наслідок же різний мають:
рай – для добрих, смерть – для злих.
_
Той, хто хліб оцей ламає,
хай несхитно пам’ятає:
кожна частка уміщає
стільки ж, що і повнота.
_
Тільки знак тут розділився,
вміст його ж не умалився,
а незмінним залишився, –
віра мовить нам тверда.
_
Ось хліб Ангелів правдивий,
для паломників пожива,
даний дітям милостиво,
не призначений він псам.
_
У прообразах нам даний:
в Ісааковім закланні,
в агнці жертвеннім пасхальнім,
в манні, посланій отцям.
_
Пастир добрий, хлібе правий,
Христе, будь до нас ласкавий!
Нас провадь у кожній справі,
а в кінці блаженством слави
обдаруй в землі живих.
_
Ти, благий і необ’ятий,
зволь нас, смертних, випасати,
спадкоємцями назвати
і на трапезі зібрати
поміж сонмами Святих.
Амінь. Алілуя

[Evangelium]
Продовження ++ святого Євангелія від Йоана
!Йн. 6, 56-59
Tого часу Сказав Ісус натовпу Юдеїв: «Тіло моє – їжа правдива, і кров моя – правдивий напій. Хто споживає тіло моє і кров мою п’є, той у мені перебуває, а я – в ньому. Як мене Отець живий послав, і я Отцем живу, так і той хто споживає мене, жи тиме мною. Це й хліб, що зійшов з неба. Не як ото манну їли батьки ваші, а померли: хто цей хліб споживатиме, той повіки житиме.»

[Offertorium]
!пор. Левіт 21, 6
Священики Господні ладан і хліб принесуть Богові, тож і мусять бути святими перед Богом своїм і не плюгавити імени Його, алілуя.

[Secreta]
Господи, уділи милостиво своїй Церкві дари єдності й миру, містичним знаком котрих є принесені дари.
$Per Dominum

[Communio]
!1 Кор. 11, 26–27
Кожного разу, як їсте хліб цей і п’єте цю чашу, звіщаєте смерть Господню, аж доки він не прийде. Тому хто буде їсти хліб або пити чашу Господню недостойно, буде винний за тіло і кров Господню, алілуя.

[Postcommunio]
Просимо, Господи, вчини, щоб ми у вічності раділи повнотою участі в Божому житті, яку на землі провіщає прийняття Твоїх найдорогоцінніших Тіла та Крові.
$Qui vivis
