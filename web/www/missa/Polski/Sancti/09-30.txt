[Comment]
# 30 IX – Św. Hieronima, Kapłana, Wyznawcy i Doktora Kościoła
! 3 klasy
! Szaty białe
Św. Hieronim urodził się w Dalmacji około roku 340. Rodzice wysłali go na studia do Rzymu. Tam przyjął chrzest z rąk papieża Liberiusza. Odbył podróż do Galii, po czym udał się do Syrii, gdzie prowadził życie pustelnicze studiując Pismo św. i języki wschodnie. W Antiochii przyjął święcenia kapłańskie. W latach 382 - 384 był sekretarzem i doradcą papieża Damazego. W roku 385 udał się do Betlejem i pozostał tam do śmierci. Pod jego opieką powstały w Betlejem cztery klasztory. Św. Hieronim przełożył Pismo św. na język łaciński. Jego przekład został przyjęty jako tekst urzędowy Kościoła Zachodniego. Napisał również komentarze do wielu ksiąg Pisma św. oraz zwalczał współczesne mu herezje. Zmarł w roku 420. Jest jednym z czterech wielkich Doktorów Kościoła Zachodniego.

Msza wspólna nr 20 In medio, z wyjątkiem kolekty, sekrety i pokomunii

[Oratio]
Boże, Tyś raczył dać Kościołowi Swemu świętego Hieronima, Twego Wyznawcę, jako wielkiego mistrza w wyjaśnianiu Pisma świętego; prosimy Cię, abyśmy wspierani jego zasługami za łaską Twoją mogli wypełniać, czego nauczał słowem i czynem.
$Per Dominum

[Secreta]
Pomóż nam, Panie, łaską niebieską służyć Ci ze swobodnym umysłem, aby dary, które składamy za wstawiennictwem św. Hieronima, uleczyły nas i doprowadziły do chwały.
$Per Dominum

[Postcommunio]
Nasyceni pokarmem niebieskim prosimy Cię, Panie, abyśmy za wstawiennictwem świętego Hieronima, Twojego Wyznawcy, mogli otrzymać łaskę Twego miłosierdzia.
$Per Dominum
