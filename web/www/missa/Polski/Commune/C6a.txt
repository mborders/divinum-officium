[Name]
Commune Virginum plurimorum=Me exspectaverunt

[Rule]
Gloria

[Comment]
# 25 – 2 Msza o Dziewicy Męczennicy – Me Exspectaverunt
Wiara i czystość podobne są do ukrytego skarbu i do cennej perły (ewangelia). Grzesznicy usiłowali pozbawić świętą Dziewicę obu tych cnót (antyfona na wejście). Bóg wspomógł ją swoją łaską. Z Jego pomocą przetrwała męki i zachowała nienaruszoną wiarę i dziewictwo (lekcja, graduał).

[Introitus]
!Ps 118:95-96
v. Czekali na mnie grzesznicy, ażeby mię zgubić, a ja pojęłam Twoje nakazy: widziałam, że ma granice wszelka doskonałość, nakaz Twój sięga najdalej.
!Ps 118:1
Błogosławieni, których droga jest niepokalana: którzy postępują zgodnie z prawem Pana.
&Gloria
v. Czekali na mnie grzesznicy, ażeby mię zgubić, a ja pojęłam Twoje nakazy: widziałam, że ma granice wszelka doskonałość, nakaz Twój sięga najdalej.

[Oratio]
Daj nam, prosimy Cię Panie Boże nasz, czcić zawsze z nabożeństwem triumf świętych Twoich Dziewic i Męczennic N. i N., abyśmy nie mogąc ich uczcić godnym sercem, przynajmniej wzięli udział w tym pokornym hołdzie. Przez Pana.
$Per Dominum

[Oratio1]
Prosimy Cię, Panie, aby święta N., Dziewica i Męczennica Twoja, wybłagała nam przebaczenie; ona bowiem zawsze podobała się Tobie dzięki zasłudze czystości i wyznaniu Twojej mocy.
$Per Dominum

[Lectio]
Czytanie z Księgi Syracydesa.
!Syr 51:13-17
Panie Boże mój, ku Tobie wzniosłam prośbę moją i błagałam, gdy śmierć mi groziła. Wzywałam Pana, Ojca mego Pana, by mnie nie opuszczał w dniu mego utrapienia, i w czasie panowania pysznych bez pomocy nie zostawiał. Imię Twe pilnie będę wysławiać i wychwalać z wdzięcznością. I wysłuchana została modlitwa moja. I uwolniłeś mnie od zatraty, i wyrwałeś mnie w złej dobie. Przeto będą wyznawać i chwałę Twą opowiadać, Panie Boże nasz.

[Graduale]
!Ps 45:6; 45:5
Bóg ją wspomaga swoim wejrzeniem: Bóg jest w jej wnętrzu, będzie niewzruszona.
V. Prąd rzeki cieszy miasto Boże; Najwyższy uświęcił swój Przybytek. Alleluja, alleluja.
V. Oto jest panna mądra, jedna spośród roztropnych. Alleluja.

[GradualeP]
Alleluja, alleluja.
V. Oto jest panna mądra, jedna spośród roztropnych. Alleluja.
!Mdr 4:1
O jak piękne jest czyste pokolenie ze swoim blaskiem! Alleluja.

[Tractus]
!Ps 45:6; 45:5
Bóg ją wspomaga swoim wejrzeniem: Bóg jest w jej wnętrzu, będzie niewzruszona.
V. Prąd rzeki cieszy miasto Boże; Najwyższy uświęcił swój Przybytek.
Przyjdź, Oblubienico Chrystusa, przyjmij wieniec, który Pan przygotował ci na wieki, bo z miłości ku Niemu krew swoją przelałaś.
!Ps 44:8; 44:5
V. Miłujesz sprawiedliwość, a nienawidzisz nieprawości, dlatego Bóg, twój Bóg, namaścił cię olejkiem wesela obficiej niż twe towarzyszki.
V. W chwale i piękności swojej wystąp, walcz zwycięsko i króluj.

[Evangelium]
Ciąg dalszy ++ Ewangelii świętej według Mateusza.
!Mt 13:44-52
Onego czasu: Powiedział Jezus uczniom swoim tę przypowieść: «Podobne jest Królestwo Niebieskie do skarbu ukrytego w roli, który, gdy znalazł człowiek, skrył, a przejęty radością idzie i sprzedaje wszystko, co ma, a kupuje ową rolę.
Również podobne jest Królestwo Niebieskie człowiekowi kupcowi, poszukującemu pięknych pereł. A znalazłszy jedną perłę kosztowną, poszedł i sprzedał wszystko, co miał, i nabył ją.
Również podobne jest Królestwo Niebieskie do sieci zapuszczonej w morze i zagarniającej ryby wszelkiego rodzaju. I wyciągnąwszy ją, gdy była pełna, i usiadłszy na brzegu, dobre powybierali do naczyń, a złe precz wyrzucili.
Tak będzie przy końcu świata. Wyjdą Aniołowie i wyłączą złych spośród sprawiedliwych, i wrzucą ich w piec ognisty. Tam będzie płacz i zgrzytanie zębów. Zrozumieliście to wszystko?» Mówią Mu: «Tak».
Rzekł im: «Przeto każdy uczony w Piśmie, biegły w nauce o Królestwie Niebieskim, podobny jest do człowieka gospodarza, który dobywa ze skarbca swego rzeczy nowe i stare».

[Offertorium]
!Ps 44:3
Wdzięk rozlał się na twoich wargach, przeto Bóg pobłogosławił cię na wieki.

[Secreta]
Wejrzyj, prosimy Cię, Panie, na dary złożone na Twoim ołtarzu w uroczystość świętych Twoich Dziewic i Męczennic N. i N., i jak im przez te święte tajemnice udzieliłeś chwały, tak nam szczodrze udziel przebaczenia.
$Per Dominum

[Secreta1]
Prosimy Cię, Panie, przyjmij łaskawie ofiarę, którą Ci składamy przez zasługi świętej N., Twojej Dziewicy i Męczennicy, i spraw, by nam nieustanną była pomocą. 
$Per Dominum

[Communio]
!Ps 118:121; 118:122;118:128
Przestrzegałam prawa i sprawiedliwości, niech nie ciemiężą mnie pyszni, stosowałam się do wszystkich przykazań Twoich, nienawidziłam wszelkiej drogi nieprawej.

[Postcommunio]
Daj nam, prosimy Cię, Panie, za wstawiennictwem świętych Twoich Dziewic i Męczennic N. i N. czystą duszą przyjąć to, co spożyliśmy ustami.
$Per Dominum

[Postcommunio1]
Darem Bożym szczodrze nasyceni, prosimy Cię, Panie Boże nasz, abyśmy za wstawiennictwem świętej N., Twojej Dziewicy i Męczennicy, zawsze czerpali zeń życie.
$Per Dominum
